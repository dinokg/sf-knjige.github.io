<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>35. ZVEZDANA JEDRILICA - OSAMDESET GODINA KASNIJE
<P>&nbsp;&nbsp;&nbsp;&nbsp;&nbsp;Odlomak iz knjige Bog i Zvezdada (Mandala Pres, Moskva, 2149.)
<BR>
<BR>&nbsp;&nbsp;&nbsp;&nbsp;&nbsp;Tačno pre osamdeset godina, robotska međuzvezdana sonda, poznata pod nazivom Zvezdana jedrilica, ušla je u Sunčev sistem i uspostavila kratkotrajan, ali istorijski dijalog sa ljudskom rasom. Tada smo prvi put pouzdano saznali ono što smo oduvek podozrevali: da naša inteligencija nije jedina u Vaseljeni i da gore, među zvezdama, postoje znatno starije, a možda i znatno mudrije civilizacije.
<BR>&nbsp;&nbsp;&nbsp;&nbsp;&nbsp;Posle tog susreta, ništa nije moglo biti kao pre. Pa ipak, paradoksalno, došlo je do sasvim malo promena u mnogim oblastima. Čovečanstvo i dalje ide za svojim poslovima, baš kao i ranije. Koliko nam često pada na um da Zvezdađani, na svojoj dalekoj planeti, znaju za naše postojanje već dvadeset osam godina - odnosno, da ćemo, sigurno, primiti njihove prve neposredne poruke kroz svega dvadeset četiri godine? A šta, kako neki pretpostavljaju, ako se i oni sami već nalaze na putu ovamo?
<BR>&nbsp;&nbsp;&nbsp;&nbsp;&nbsp;Ljudi se odlikuju izuzetnom i verovatnom srećnom sposobnošću da jednostavno isključe iz vlastite svesti najstrašnije buduće mogućnosti. Ratar iz Starog Rima, dok je orao obronke Vezuva, uopšte nije mario za dim koji je kuljao iz nedara planine. Polovina dvadesetog stoleća protekla je u znaku vodonične bombe - a polovina dvadeset prvog u znaku virusa Golgota. Mi smo se, sa svoje strane, navikli da živimo sa pretnjom - ili obećanjem - Zvezdade.
<BR>&nbsp;&nbsp;&nbsp;&nbsp;&nbsp;Zvezdana jedrilica pokazala nam je mnoge strane svetove i rase, ali gotovo nam ništa nije otkrila o razvijenoj tehnologiji, tako da je izvršila sasvim mali uticaj na tehnički usmerene vidove naše kulture. Da li se to dogodilo slučajno ili je možda predstavljalo ishod hotimične politike? Postoje mnoga pitanja koja bismo želeli da postavimo Zvezdanoj jedrilici, sada kada je prekasno - ili prerano.
<BR>&nbsp;&nbsp;&nbsp;&nbsp;&nbsp;S druge strane, ona se upustila u podrobne rasprave o mnogim filozofskim i religijskim problemima i na ovom području njen uticaj bio je veoma dubok. Iako se ta misao nigde ne navodi u zapisima, obično se Zvezdanoj jedirilici pripisuje čuveni aforizam: 'Verovanje u Boga predstavlja, kako izgleda, psihološki artefakt razmnožavanja osobenog za sisare.'
<BR>&nbsp;&nbsp;&nbsp;&nbsp;&nbsp;Ali šta s tim ako i stoji ova tvrdnja: ona nema nikakvog uticaja na pitanje o stvarnom postojanju Boga, što ću ja sada preduzeti da pokažem...
<BR>
<BR>&nbsp;&nbsp;&nbsp;&nbsp;&nbsp;Svami Krišnamurti (doktor Čoam Goldberg)
</P></TD></TR></TABLE>
<P class="next">
<A HREF=p41.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
