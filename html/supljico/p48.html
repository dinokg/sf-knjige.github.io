<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>48. JER TVOJ JE ŽIVOT JE TVOJ
<P>&nbsp;&nbsp;&nbsp;&nbsp;&nbsp;Uz plažu dolazi devojčica u tamnom kostimu koji joj je već dve sezone premali. Trčala je duž ruba vlažnog i utabanog peska, ali sada zastaje dok se sunce rađa i oslobađa mora.
<BR>&nbsp;&nbsp;&nbsp;&nbsp;&nbsp;Pažnja joj je usmerena na vodu dok ova zadirkuje zemlju klizećim maženjem, a onda se povlači, i ona se približava da pleše sa talasima. Osunčane noge nose je do same ivice okeana sveta, a onda ponovo natrag u nemom, ali savršeno koreografisanom baletu.
<BR>&nbsp;&nbsp;&nbsp;&nbsp;&nbsp;Najednom se trza od zvuka pucnja.
<BR>&nbsp;&nbsp;&nbsp;&nbsp;&nbsp;Najednom se trza od...
<BR>&nbsp;&nbsp;&nbsp;&nbsp;&nbsp;Najednom se trza od vriska galebova. Skrenute pažnje, ona prekida ples i talasi joj se razbijaju oko nožnih članaka uz hladni šok likovanja.
<BR>&nbsp;&nbsp;&nbsp;&nbsp;&nbsp;Iznad nje galebovi poniru, ponovo uzleću i obrću se ka zapadu, dok im krila hvataju buktanje osvita. Devojčica izvodi piruete i gleda ih dok joj slana raspršena voda zadirkuje kosu i prska joj lice. Ona žmiri, blago briše oči kako ne bi u njih utrljala so i zastaje da posmatra tri prilike koje se pomaljaju iza dina, gore, uz plažu. Čini se da muškarac, žena i prelepo dete između njih nemaju na sebi kupaće kostime, ali dovoljno su daleko i njene oči dovoljno su zamućene morskom vodom da devojčica ne može da bude sigurna. Može da vidi da se drže za ruke.
<BR>&nbsp;&nbsp;&nbsp;&nbsp;&nbsp;Devojčica nastavlja svoj valcer sa morem, dok iza nje, žmireći malo u čistoj, oštroj svetlosti jutra, Džeremi, Gejl i Robi posmatraju rađanje sunca kroz novootvorene oči.
</P></TD></TR></TABLE>
</CENTER>
</BODY>
</HTML>
