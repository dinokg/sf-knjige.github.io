<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>50. ZGODAN KEPEC
<P>&nbsp;&nbsp;&nbsp;&nbsp;&nbsp;Moje čitanje Bokononovog životopisa prekinula je žena H. Lou Krozbija, Hejzl. Stajala je pored mene u prolazu između sedišta. "Nećete mi verovati"; reče, "ali baš sam pronašla još dvoje iz Indijane u ovom avionu."
<BR>&nbsp;&nbsp;&nbsp;&nbsp;&nbsp;"Ma nije moguće."
<BR>&nbsp;&nbsp;&nbsp;&nbsp;&nbsp;"Nisu se rodili u Indijani, ali sad tamo žive. Žive u Indijanapolisu."
<BR>&nbsp;&nbsp;&nbsp;&nbsp;&nbsp;"Vrlo interesantno."
<BR>&nbsp;&nbsp;&nbsp;&nbsp;&nbsp;"Hoćete da se upoznate s njima?"
<BR>&nbsp;&nbsp;&nbsp;&nbsp;&nbsp;"Mislite da bi trebalo?"
<BR>&nbsp;&nbsp;&nbsp;&nbsp;&nbsp;Pitanje ju je zbunilo.
<BR>&nbsp;&nbsp;&nbsp;&nbsp;&nbsp;"Zemljaci su vam."
<BR>&nbsp;&nbsp;&nbsp;&nbsp;&nbsp;"Kako se zovu?"
<BR>&nbsp;&nbsp;&nbsp;&nbsp;&nbsp;"Ona se preziva Koners a on se preziva Heniker. Brat i sestra, a on je kepec. Ipak, fini kepec." Namignula je: "Bistar čovečuljak."
<BR>&nbsp;&nbsp;&nbsp;&nbsp;&nbsp;"Da li vas zove Kevo?"
<BR>&nbsp;&nbsp;&nbsp;&nbsp;&nbsp;"Umalo da ga zamolim. A onda sam se zaustavila i upitala se da nije možda nevaspitano to tražiti od kepeca."
<BR>&nbsp;&nbsp;&nbsp;&nbsp;&nbsp;"Koješta."
</P></TD></TR></TABLE>
<P class="next">
<A HREF=p51.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
