<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>66. NAJJAČA STVAR KOJA POSTOJI
<P>&nbsp;&nbsp;&nbsp;&nbsp;&nbsp;Nije bio mrtav.
<BR>&nbsp;&nbsp;&nbsp;&nbsp;&nbsp;Ali je svakako izgledao mrtav; osim što bi se tu i tamo usred te prividne smrti drhtavo trzao.
<BR>&nbsp;&nbsp;&nbsp;&nbsp;&nbsp;Frenk je glasno tvrdio da 'Papa' nije mrtav, da on ne može biti mrtav. Bio je van sebe. "'Papa'! Vi ne možete umreti! Ne možete!"
<BR>&nbsp;&nbsp;&nbsp;&nbsp;&nbsp;Frenk je raskopčao 'Papin' okovratnik i košulju, trljao mu zglavke na rukama. "Dajte mu vazduha! Dajte 'Papi' vazduha!"
<BR>&nbsp;&nbsp;&nbsp;&nbsp;&nbsp;Piloti lovaca dojurili su da nam pomognu. Jedan je bio dovoljno pribran da ode po aerodromska ambulantna kola.
<BR>&nbsp;&nbsp;&nbsp;&nbsp;&nbsp;Orkestar i zastavni vod, koji nisu dobili nikakva naređenja, ostali su u drhtavom stavu mirno.
<BR>&nbsp;&nbsp;&nbsp;&nbsp;&nbsp;Pogledao sam gde je Mona, otkrio da je i dalje smirena i da se povukla do ograde tribine. Smrt, ukoliko će do nje doći, nije je uznemiravala.
<BR>&nbsp;&nbsp;&nbsp;&nbsp;&nbsp;Pored nje je stajao pilot. Nije gledao u nju, ali je bio znojavo ozaren, što sam pripisao tome da joj je tako blizu.
<BR>&nbsp;&nbsp;&nbsp;&nbsp;&nbsp;'Papi' se sad vratilo nešto nalik na svest. Rukom koja je zalepršala kao zarobljena ptica, pokazao je na Frenka. "Ti..." rekao je.
<BR>&nbsp;&nbsp;&nbsp;&nbsp;&nbsp;Svi smo se ućutali kako bismo čuli njegove reči. Usne su mu se pokretale ali nismo čuli ništa osim klokotavog zvuka.
<BR>&nbsp;&nbsp;&nbsp;&nbsp;&nbsp;Nekome je onda pala na pamet ideja koja je tad izgledala divna - gledajući unazad izgleda užasna. Neko - mislim da je to bio pilot - uze mikrofon sa postolja i prinese ga 'Papinim' zapenjenim usnama da bi pojačao njegove reči.
<BR>&nbsp;&nbsp;&nbsp;&nbsp;&nbsp;Tako su se samrtni ropac i svakovrsna grčevita jodlovanja odbijali o nova zdanja.
<BR>&nbsp;&nbsp;&nbsp;&nbsp;&nbsp;A zatim su došle reči.
<BR>&nbsp;&nbsp;&nbsp;&nbsp;&nbsp;"Ti", rekao je hrapavo Frenku, "ti - Frenklin Heniker - ti ćeš biti novi predsednik San Lorenca. Nauka - ti imaš nauku. Nauka je najjača stvar koja postoji.
<BR>&nbsp;&nbsp;&nbsp;&nbsp;&nbsp;Nauka", reče 'Papa'. "Led." Zakolutao je žutim očima i ponovo se onesvestio.
<BR>&nbsp;&nbsp;&nbsp;&nbsp;&nbsp;Pogledao sam Monu.
<BR>&nbsp;&nbsp;&nbsp;&nbsp;&nbsp;Izraz lica joj je ostao isti.
<BR>&nbsp;&nbsp;&nbsp;&nbsp;&nbsp;Međutim, lice pilota pored nje poprimilo je katatoničnu, orgijastičku ukočenost nekog ko prima najviše američko odlikovanje.
<BR>&nbsp;&nbsp;&nbsp;&nbsp;&nbsp;Pogledao sam nadole i video ono što nije trebalo da vidim.
<BR>&nbsp;&nbsp;&nbsp;&nbsp;&nbsp;Mona je smakla sandalu. Njeno malo smeđe stopalo bilo je boso.
<BR>&nbsp;&nbsp;&nbsp;&nbsp;&nbsp;I tim je stopalom mesila i mesila i mesila - razvratno mesila - ris letačeve čizme.
</P></TD></TR></TABLE>
<P class="next">
<A HREF=p67.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
