<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>99. POG TRORI MLATO
<P>&nbsp;&nbsp;&nbsp;&nbsp;&nbsp;"Got mate mut", zapevao je fon Kenigsvald.
<BR>&nbsp;&nbsp;&nbsp;&nbsp;&nbsp;"Pog trori mlato", odazva se 'Papa' Moncano.
<BR>&nbsp;&nbsp;&nbsp;&nbsp;&nbsp;"Bog stvori blato", bilo je ono što su rekli; svaki na svom narečju. Ovde ću izostaviti narečja litanije.
<BR>&nbsp;&nbsp;&nbsp;&nbsp;&nbsp;"Bog postade usamljen", reče fon Kenigsvald.
<BR>&nbsp;&nbsp;&nbsp;&nbsp;&nbsp;"Bog postade usamljen."
<BR>&nbsp;&nbsp;&nbsp;&nbsp;&nbsp;"Te Bog reče grumenu blata: 'Sedi!'"
<BR>&nbsp;&nbsp;&nbsp;&nbsp;&nbsp;"Te Bog reče grumenu blata: 'Sedi!'"
<BR>&nbsp;&nbsp;&nbsp;&nbsp;&nbsp;"'Pogledaj šta sam sve napravio', reče Bog, 'bregove, more, nebo, zvezde'."
<BR>&nbsp;&nbsp;&nbsp;&nbsp;&nbsp;"'Pogledaj šta sam sve napravio', reče Bog, 'bregove, more, nebo, zvezde'."
<BR>&nbsp;&nbsp;&nbsp;&nbsp;&nbsp;"A ja sam bio grumen blata koji je seo i pogledao unaokolo."
<BR>&nbsp;&nbsp;&nbsp;&nbsp;&nbsp;"A ja sam bio grumen blata koji je seo i pogledao unaokolo."
<BR>&nbsp;&nbsp;&nbsp;&nbsp;&nbsp;"Srećan ja, srećno blato."
<BR>&nbsp;&nbsp;&nbsp;&nbsp;&nbsp;"Srećan ja, srećno blato." Niz 'Papine' obraze lile su suze.
<BR>&nbsp;&nbsp;&nbsp;&nbsp;&nbsp;"Ja, blato, seo sam i video da je Bog obavio dobar posao."
<BR>&nbsp;&nbsp;&nbsp;&nbsp;&nbsp;"Ja, blato, seo sam i video da je Bog obavio dobar posao."
<BR>&nbsp;&nbsp;&nbsp;&nbsp;&nbsp;"Lepo si to uradio, Bože!"
<BR>&nbsp;&nbsp;&nbsp;&nbsp;&nbsp;"Lepo si to uradio, Bože!" reče 'Papa' svim srcem.
<BR>&nbsp;&nbsp;&nbsp;&nbsp;&nbsp;"Niko osim tebe ne bi mogao to da uradi, Bože! Ja sigurno ne bih."
<BR>&nbsp;&nbsp;&nbsp;&nbsp;&nbsp;"Niko osim tebe ne bi mogao to da uradi, Bože! Ja sigurno ne bih."
<BR>&nbsp;&nbsp;&nbsp;&nbsp;&nbsp;"U poređenju s Tobom osećam se vrlo beznačajan."
<BR>&nbsp;&nbsp;&nbsp;&nbsp;&nbsp;"U poređenju s Tobom osećam se vrlo beznačajan."
<BR>&nbsp;&nbsp;&nbsp;&nbsp;&nbsp;"Jedini način na koji mogu da se osetim bar malo značajnim bio bi da mislim na svo ono blato koje čak nije moglo ni da sedne i pogleda unaokolo."
<BR>&nbsp;&nbsp;&nbsp;&nbsp;&nbsp;"Jedini način na koji mogu da se osetim bar malo značajnim bio bi da mislim na svo ono blato koje čak nije moglo ni da sedne i pogleda unaokolo."
<BR>&nbsp;&nbsp;&nbsp;&nbsp;&nbsp;"Ja sam dobio tako mnogo, a svo to blato dobilo je tako malo."
<BR>&nbsp;&nbsp;&nbsp;&nbsp;&nbsp;"Ja sam dobio tako mnogo, a svo to blato dobilo je tako malo."
<BR>&nbsp;&nbsp;&nbsp;&nbsp;&nbsp;"Hfala zi na pošasti!" uzviknu fon Kenivsvald.
<BR>&nbsp;&nbsp;&nbsp;&nbsp;&nbsp;"Smala di na gotasti!" prošišta 'Papa'.
<BR>&nbsp;&nbsp;&nbsp;&nbsp;&nbsp;Ono što su rekli bilo je: "Hvala ti na počasti!"
<BR>&nbsp;&nbsp;&nbsp;&nbsp;&nbsp;"Sada će blato ponovo da legne i da spava."
<BR>&nbsp;&nbsp;&nbsp;&nbsp;&nbsp;"Sada će blato ponovo da legne i da spava."
<BR>&nbsp;&nbsp;&nbsp;&nbsp;&nbsp;"Kakve uspomene za blato!"
<BR>&nbsp;&nbsp;&nbsp;&nbsp;&nbsp;"Kakve uspomene za blato!"
<BR>&nbsp;&nbsp;&nbsp;&nbsp;&nbsp;"Kakve sam zanimljive vrste sedećeg blata susreo!"
<BR>&nbsp;&nbsp;&nbsp;&nbsp;&nbsp;"Kakve sam zanimljive vrste sedećeg blata susreo!"
<BR>&nbsp;&nbsp;&nbsp;&nbsp;&nbsp;"Volim sve što sam video!"
<BR>&nbsp;&nbsp;&nbsp;&nbsp;&nbsp;"Volim sve što sam video!"
<BR>&nbsp;&nbsp;&nbsp;&nbsp;&nbsp;"Laku noć."
<BR>&nbsp;&nbsp;&nbsp;&nbsp;&nbsp;"Laku noć."
<BR>&nbsp;&nbsp;&nbsp;&nbsp;&nbsp;"Sada ću otići u raj."
<BR>&nbsp;&nbsp;&nbsp;&nbsp;&nbsp;"Sada ću otići u raj."
<BR>&nbsp;&nbsp;&nbsp;&nbsp;&nbsp;"Jedva čekam..."
<BR>&nbsp;&nbsp;&nbsp;&nbsp;&nbsp;"Jedva čekam..."
<BR>&nbsp;&nbsp;&nbsp;&nbsp;&nbsp;"Da zasigurno doznam šta je bio moj vampeter..."
<BR>&nbsp;&nbsp;&nbsp;&nbsp;&nbsp;"Da zasigurno doznam šta je bio moj vampeter..."
<BR>&nbsp;&nbsp;&nbsp;&nbsp;&nbsp;"I ko je bio u mom karasu..."
<BR>&nbsp;&nbsp;&nbsp;&nbsp;&nbsp;"I ko je bio u mom karasu..."
<BR>&nbsp;&nbsp;&nbsp;&nbsp;&nbsp;"I sve dobro što ga je naš karas učinio za Tebe."
<BR>&nbsp;&nbsp;&nbsp;&nbsp;&nbsp;"I sve dobro što ga je naš karas učinio za Tebe."
<BR>&nbsp;&nbsp;&nbsp;&nbsp;&nbsp;"Amin."
<BR>&nbsp;&nbsp;&nbsp;&nbsp;&nbsp;"Amin."
</P></TD></TR></TABLE>
<P class="next">
<A HREF=p100.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
