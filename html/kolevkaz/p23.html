<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>23. POSLEDNJI PLEH PUSLICA
<P>&nbsp;&nbsp;&nbsp;&nbsp;&nbsp;Dr Brid je bar u jednoj stvari pogrešio: led-devet postoji.
<BR>&nbsp;&nbsp;&nbsp;&nbsp;&nbsp;I led-devet se nalazio na Zemlji.
<BR>&nbsp;&nbsp;&nbsp;&nbsp;&nbsp;Led-devet bio je poslednji dar koji je Feliks Heniker stvorio za čovečanstvo pre no što je otišao po zasluženu nagradu.
<BR>&nbsp;&nbsp;&nbsp;&nbsp;&nbsp;Napravio ga je a da niko nije shvatio šta on to radi. Napravio ga je ne ostavivši nikakve beleške o onome što je napravio.
<BR>&nbsp;&nbsp;&nbsp;&nbsp;&nbsp;Jeste da je za stvaralački čin bila potrebna složena aparatura, no ona je već postojala u istraživačkoj laboratoriji. Dr Heniker je samo trebalo da navrati do svojih suseda iz laboratorije - da uzajmi ovo ili ono, praveći od sebe dražesnog gnjavatora iz susedstva - sve dok nije, da tako kažemo, ispekao svoj poslednji pleh puslica.
<BR>&nbsp;&nbsp;&nbsp;&nbsp;&nbsp;Napravio je iver leda-devet. Bio je plavičasto beo. Imao je tačku topljenja na četrdeset pet zarez sedam stepeni celzijusa.
<BR>&nbsp;&nbsp;&nbsp;&nbsp;&nbsp;Feliks Heniker je iver stavio u bočicu; a bočicu je stavio u džep. I otišao sa svoje troje dece u kućicu na Kejp Kodu, nameravajući da tamo proslavi Božić.
<BR>&nbsp;&nbsp;&nbsp;&nbsp;&nbsp;Anđela je tad imala trideset i četiri. Frenk dvadeset četiri. Mali Njutn osamnaest.
<BR>&nbsp;&nbsp;&nbsp;&nbsp;&nbsp;Stari je umro na Badnje veče, ispričavši deci san o ledu-devet.
<BR>&nbsp;&nbsp;&nbsp;&nbsp;&nbsp;Deca su led-devet razdelila među sobom.
</P></TD></TR></TABLE>
<P class="next">
<A HREF=p24.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
