<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>3. LUDOST
<P>&nbsp;&nbsp;&nbsp;&nbsp;&nbsp;Bokonon nas nigde ne upozorava na budnost povodom pokušaja neke osobe da otkrije granice moći svog karasa i prirodu posla koji mu je Svemogući Bog odredio. Bokonon jednostavno napominje da su takva istraživanja osuđena na nepotpunost.
<BR>&nbsp;&nbsp;&nbsp;&nbsp;&nbsp;U autobiografskom delu Knjiga Bokononovih napisao je alegoriju o ludosti pokušaja da se otkrije, da se shvati:
<BR>&nbsp;&nbsp;&nbsp;&nbsp;&nbsp;"Poznavao sam jednu gospođu episkopalne vere iz Njuporta na Rod Ajlendu, koja me je zamolila da projektujem i sagradim pseću kućicu za njenu veliku dogu. Gospođa je tvrdila da savršeno shvata Boga i Puteve Gospodnje. Nije mogla da shvati zašto bi neko bio u nedoumici pred nečim što je bilo ili pred nečim što će biti.
<BR>&nbsp;&nbsp;&nbsp;&nbsp;&nbsp;A ipak mi je, kad sam joj pokazao plan pseće kućice koju nameravam da napravim, rekla: 'Izvinite, ali ja nikad nisam umela da čitam te stvari'."
<BR>&nbsp;&nbsp;&nbsp;&nbsp;&nbsp;"Dajte to svom suprugu ili svom svešteniku, nek' ga oni dodaju dalje, Bogu", rekao sam, "i čim Bog nađe slobodan trenutak siguran sam da će ovu moju pseću kućicu objasniti tako da to čak i vi možete razumeti."
<BR>&nbsp;&nbsp;&nbsp;&nbsp;&nbsp;Otpustila me je. Nikad je neću zaboraviti. Verovala je u to da Bog mnogo više voli ljude u jedrilicama od ljudi u motornim čamcima. Nije mogla da vidi crva. Kad bi ugledala crva, vrištala je.
<BR>&nbsp;&nbsp;&nbsp;&nbsp;&nbsp;Bila je budala, a to sam i ja, i to je svako ko misli da vidi Šta Bog Čini, (piše Bokonon).
</P></TD></TR></TABLE>
<P class="next">
<A HREF=p4.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
