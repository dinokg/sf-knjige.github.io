<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>48. BAŠ KAO SVETI AVGUSTIN
<P>&nbsp;&nbsp;&nbsp;&nbsp;&nbsp;Iz Kaslove knjige saznao sam da je Bokonon rođen 1891. godine. Crnac, rođen kao britanski podanik episkopalne vere na ostrvu Tobago.
<BR>&nbsp;&nbsp;&nbsp;&nbsp;&nbsp;Krstili su ga Lajonel Bojd Džonson.
<BR>&nbsp;&nbsp;&nbsp;&nbsp;&nbsp;Bio je najmlađe od šestoro dece rođene u imućnoj porodici. Bogatstvo njegove porodice poticalo je otud što je Bokononov deda pronašao zakopano gusarsko blago u vrednosti od četvrt miliona dolara, što je verovatno bilo blago Crnobradog, Edvarda Tiča.
<BR>&nbsp;&nbsp;&nbsp;&nbsp;&nbsp;Blago Crnobradog Bokononova porodica je ponovo uložila u asfalt, kopru, kakao, stoku i živinu.
<BR>&nbsp;&nbsp;&nbsp;&nbsp;&nbsp;Mladi Lajonel Bojd Džonson školovao se u episkopalnim školama, bio dobar učenik, a zainteresovaniji za rituale od većine učenika. Izgleda da je kao mladić, uprkos svom interesu za spoljašnje adidare organizovane religije, terevenčio, jer nas u svom 'Četrnaestom kalipsu' poziva da zapevamo s njim:
<BR>
<BR>&nbsp;&nbsp;&nbsp;&nbsp;&nbsp;Kad mlad sam bio ja,
<BR>&nbsp;&nbsp;&nbsp;&nbsp;&nbsp;Veseljak i ne mnogo fin,
<BR>&nbsp;&nbsp;&nbsp;&nbsp;&nbsp;Pio sam, jurio ženske,
<BR>&nbsp;&nbsp;&nbsp;&nbsp;&nbsp;Baš kao Sveti Avgustin.
<BR>&nbsp;&nbsp;&nbsp;&nbsp;&nbsp;Sveti Avgustin -
<BR>&nbsp;&nbsp;&nbsp;&nbsp;&nbsp;Postao je svetac.
<BR>&nbsp;&nbsp;&nbsp;&nbsp;&nbsp;Biću možda i ja;
<BR>&nbsp;&nbsp;&nbsp;&nbsp;&nbsp;Ako o tom dođe vest,
<BR>&nbsp;&nbsp;&nbsp;&nbsp;&nbsp;Pašćeš, mama, u nesvest.
</P></TD></TR></TABLE>
<P class="next">
<A HREF=p49.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
