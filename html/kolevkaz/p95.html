<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>95. VIDIM KUKU
<P>&nbsp;&nbsp;&nbsp;&nbsp;&nbsp;Najzad smo stigli do zamka. Bio je nizak i crn i okrutan.
<BR>&nbsp;&nbsp;&nbsp;&nbsp;&nbsp;Prastari topovi još su se izležavali na bedemima. Puzavica i ptičja gnezda začepili su puškarnice, ispuste na bedemima i otvore za strelce.
<BR>&nbsp;&nbsp;&nbsp;&nbsp;&nbsp;Grudobran na severu bio je produžetak strmena monstruozne litice koja se strmoglavljivala dvesta metara, pravo u mlako more.
<BR>&nbsp;&nbsp;&nbsp;&nbsp;&nbsp;Postavljalo se pitanje koje se postavlja pred svim sličnim gomilama kamenja: kako je sićušni čovek pokrenuo tako veliko kamenje? I, kao sve slične gomile kamenja, ona sama davala je odgovor na to pitanje. To ogromno kamenje pokrenuo je nemi užas.
<BR>&nbsp;&nbsp;&nbsp;&nbsp;&nbsp;Zamak je sagrađen prema željama Tam-baue, Imperatora San Lorenca, pomahnitalog čoveka, odbeglog roba. Priča se da je Tam-bau nacrt za njega pronašao u dečjoj slikovnici.
<BR>&nbsp;&nbsp;&nbsp;&nbsp;&nbsp;To mora da je bila grozovita knjiga.
<BR>&nbsp;&nbsp;&nbsp;&nbsp;&nbsp;Baš pre no što smo stigli do vratnica palate drum nas je proveo ispod rustičnog slavoluka napravljenog od dva telefonska stuba spojena poprečnom gredom.
<BR>&nbsp;&nbsp;&nbsp;&nbsp;&nbsp;Sa sredine grede visila je golema gvozdena kuka. Na kuku je bilo nabijeno obaveštenje.
<BR>&nbsp;&nbsp;&nbsp;&nbsp;&nbsp;"Ova kuka", obznanjivalo je obaveštenje, "rezervisana je za Bokonona lično."
<BR>&nbsp;&nbsp;&nbsp;&nbsp;&nbsp;Okrenuo sam se da ponovo pogledam kuku, i ta stvarčica od zašiljenog gvožđa poručila mi je da ću zaista biti vladar, i da će moj narod cvetati.
<BR>&nbsp;&nbsp;&nbsp;&nbsp;&nbsp;I laskao sam sebi da ću biti strog, pravedan i blag vladar, i da će moj narod cvetati.
<BR>&nbsp;&nbsp;&nbsp;&nbsp;&nbsp;Fatamorgana.
<BR>&nbsp;&nbsp;&nbsp;&nbsp;&nbsp;Opsena!
</P></TD></TR></TABLE>
<P class="next">
<A HREF=p96.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
