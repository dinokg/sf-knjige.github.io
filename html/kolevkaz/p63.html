<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>63. PONIZNI I SLOBODNI
<P>&nbsp;&nbsp;&nbsp;&nbsp;&nbsp;S leve strane naše tribine bilo je postrojeno šest aviona-lovaca s elisama, vojna pomoć Sjedinjenih Država San Lorencu. Na trupu svakog aviona bio je s dečjom krvožednošću naslikan boa konstriktor kako smrtonosno zdruzgava đavola. Iz đavolovih ušiju, nosa i usta lila je krv. Satanski crveni prsti ispuštali su trozubac.
<BR>&nbsp;&nbsp;&nbsp;&nbsp;&nbsp;Pred svakim avionom stajao je pilot boje ovsene kaše, takode ćutljiv.
<BR>&nbsp;&nbsp;&nbsp;&nbsp;&nbsp;Onda se iznad pompezne tišine začula džandrljiva pesma, nalik zujanju komarca. Približavala se sirena. Sirena se nalazila na 'Papinom' uglancanom crnom luksuznom Kadilaku.
<BR>&nbsp;&nbsp;&nbsp;&nbsp;&nbsp;Kadilak se zaustavio pred nama, gume su se pušile. Izašli su 'Papa' Moncano, njegova usvojena kći, Mona Amons Moncano, i Frenklin Heniker.
<BR>&nbsp;&nbsp;&nbsp;&nbsp;&nbsp;Na 'Papin' mlitav, zapovednički znak, gomila je zapevala himnu San Lorenca. Melodija je bila 'Kućica na ranču'. Tekst je 1922. godine napisao Lajonel Bojd Džonson, Bokonon. Tekst je glasio ovako:
<BR>
<BR>&nbsp;&nbsp;&nbsp;&nbsp;&nbsp;U našoj je domovini
<BR>&nbsp;&nbsp;&nbsp;&nbsp;&nbsp;Život na visini;
<BR>&nbsp;&nbsp;&nbsp;&nbsp;&nbsp;Ljudi su bez mane i straha,
<BR>&nbsp;&nbsp;&nbsp;&nbsp;&nbsp;Neporočna žena svaka,
<BR>&nbsp;&nbsp;&nbsp;&nbsp;&nbsp;A stvar je za nas sigurna
<BR>&nbsp;&nbsp;&nbsp;&nbsp;&nbsp;Da su nam deca poslušna.
<BR>&nbsp;&nbsp;&nbsp;&nbsp;&nbsp;San, San Loreeeeenco!
<BR>&nbsp;&nbsp;&nbsp;&nbsp;&nbsp;Bogato i srećno ostrvo smo mi!
<BR>&nbsp;&nbsp;&nbsp;&nbsp;&nbsp;Strepe svi neprijatelji naši,
<BR>&nbsp;&nbsp;&nbsp;&nbsp;&nbsp;Jer snaga ih naša plaši,
<BR>&nbsp;&nbsp;&nbsp;&nbsp;&nbsp;U borbi ćemo pobediti,
<BR>&nbsp;&nbsp;&nbsp;&nbsp;&nbsp;Mi ljudi ponizni i slobodni.
</P></TD></TR></TABLE>
<P class="next">
<A HREF=p64.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
