<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>109. FRENK SE BRANI
<P>&nbsp;&nbsp;&nbsp;&nbsp;&nbsp;"Generale", rekao sam Frenku, "to mora da je jedna od najubedljivijih izjava koje su ove godine dali general-majori. Kao moj tehnički savetnik, kako to predlažete da mi, kao što ste lepo rekli, 'pospremimo ovaj nered'?"
<BR>&nbsp;&nbsp;&nbsp;&nbsp;&nbsp;Frenk mi je dao jasan odgovor. Pucnuo je prstima. Video sam kako sebe odvaja od uzroka nereda; kako se, s rastućim ponosom i energijom, poistovećuje s prečišćavačima, spasiocima sveta, s onima koji dovode stvari u red.
<BR>&nbsp;&nbsp;&nbsp;&nbsp;&nbsp;"Metle, đubrovnike, lampe za lemljenje, rešo, kofe", naređivao je, pucketajući, pucketajući prstima.
<BR>&nbsp;&nbsp;&nbsp;&nbsp;&nbsp;"Predlažete da za tela upotrebimo lampu za lemljenje " upitah.
<BR>&nbsp;&nbsp;&nbsp;&nbsp;&nbsp;Frenk je sad već bio toliko nabijen tehničkim razmišljanjem da je gotovo stepovao uz muziku svojih prstiju. "Velike komade pometemo s poda, istopimo ih u kofi na rešou. Onda svaki kvadratni centimetar poda pređemo lampom za lemljenje, za slučaj da ima mikroskopskih kristala. Šta ćemo s telima - i sa krevetom..." Morao je još malo da razmisli.
<BR>&nbsp;&nbsp;&nbsp;&nbsp;&nbsp;"Pogrebna lomača!" uzviknuo je, odista zadovoljan sobom. "Daću da se pored kuke napravi moćno velika pogrebna lomača, a tela i krevet ćemo izneti i baciti u nju."
<BR>&nbsp;&nbsp;&nbsp;&nbsp;&nbsp;Pošao je, da naredi da se napravi lomača i da nabavi stvari koje su nam bile potrebne za čišćenje sobe.
<BR>&nbsp;&nbsp;&nbsp;&nbsp;&nbsp;Anđela ga zaustavi. "Kako si mogao?" želela je da zna.
<BR>&nbsp;&nbsp;&nbsp;&nbsp;&nbsp;Frenk joj se kruto nasmešio. "Sve će biti u redu."
<BR>&nbsp;&nbsp;&nbsp;&nbsp;&nbsp;"Kako si mogao da ga daš čoveku kakav je 'Papa' Moncano?" upita ga Anđela.
<BR>&nbsp;&nbsp;&nbsp;&nbsp;&nbsp;"Hajde da prvo pospremimo nered; onda možemo da razgovaramo."
<BR>&nbsp;&nbsp;&nbsp;&nbsp;&nbsp;Anđela ga je držala za ruke i nije htela da ga pusti. "Kako si mogao!" Protresla ga je.
<BR>&nbsp;&nbsp;&nbsp;&nbsp;&nbsp;Frenk je skinuo sestrine ruke sa sebe. Njegov ukočeni osmeh je nestao i Frenk za trenutak postade podrugljivo opak - trenutak u kome joj je s najvećim mogućim prezirom rekao: "Ja sam sebi kupio posao, baš kao što si ti sebi kupila muža švalera, baš kao što je Njutn sebi kupio nedelju dana s ruskom patuljicom na Kejp Kodu!"
<BR>&nbsp;&nbsp;&nbsp;&nbsp;&nbsp;Kruti osmeh se vratio.
<BR>&nbsp;&nbsp;&nbsp;&nbsp;&nbsp;Frenk je izašao; i zalupio je vratima.
</P></TD></TR></TABLE>
<P class="next">
<A HREF=p110.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
