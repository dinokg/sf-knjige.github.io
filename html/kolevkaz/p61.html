<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>61. KOLIKO VREDI JEDAN KORPORAL
<P>&nbsp;&nbsp;&nbsp;&nbsp;&nbsp;U carinarnici na aerodromu Moncano zatražili su da se svako podvrgne pregledu prtljaga, a da novac koji nameravamo da potrošimo na San Lorencu zamenimo za lokalnu valutu, korporale, čija vrednost iznosi, tvrdio je 'Papa' Moncano, pedeset američkih centi.
<BR>&nbsp;&nbsp;&nbsp;&nbsp;&nbsp;Carinarnica je bila uredna i nova, ali je po zidovima već vrlo aljkavo bilo izlepljeno mnoštvo plakata.
<BR>&nbsp;&nbsp;&nbsp;&nbsp;&nbsp;SVAKO KO BUDE ZATEČEN KAKO UPRAŽNJAVA BOKONONIZAM NA SAN LORENCU, glasio je jedan, UMREĆE NA KUKI!
<BR>&nbsp;&nbsp;&nbsp;&nbsp;&nbsp;Na drugom plakatu nalazila se fotografija Bokonona, usukanog starog Crnca koji puši cigaru. Izgledao je bistar i prijatan, kao da se dobro zabavlja.
<BR>&nbsp;&nbsp;&nbsp;&nbsp;&nbsp;Ispod slike je bio tekst: TRAŽI SE ŽIV ILI MRTAV, NAGRADA 10 000 KOPRORALA!
<BR>&nbsp;&nbsp;&nbsp;&nbsp;&nbsp;Pažljivije sam pogledao plakat i pri dnu otkrio neku vrstu policijskog formulara za lični opis koji je Bokonon mogao da popuni čak tamo 1929. godine. Očigledno je bio reprodukovan zato da bi se lovcima na Bokonona pokazalo kako izgledaju otisci njegovih prstiju i rukopis.
<BR>&nbsp;&nbsp;&nbsp;&nbsp;&nbsp;Ali ono što me je najviše zanimalo bile su reči koje je 1929. Bokonon odabrao da njima ispuni prazne rubrike. Gde god je to bilo moguće zauzimao je kosmičko stanovište, uzimao je, na primer, u obzir stvari kao što su kratkoća života i dugotrajnost večnosti.
<BR>&nbsp;&nbsp;&nbsp;&nbsp;&nbsp;Kao svoje sporedno zanimanje, prijavio je: "Biti živ."
<BR>&nbsp;&nbsp;&nbsp;&nbsp;&nbsp;Kao svoje glavno zanimanje, prijavio je: "Biti mrtav."
<BR>&nbsp;&nbsp;&nbsp;&nbsp;&nbsp;OVO JE NAROD HRIŠĆANA! SVAKO DODIRIVANJE STOPALIMA KAŽNJAVA SE KUKOM, glasilo je sledeće upozorenje. Upozorenje za mene nije imalo nikakvog smisla pošto još nisam bio naučio da bokononisti sjedinjuju svoje duše dodirujući se međusobno tabanima.
<BR>&nbsp;&nbsp;&nbsp;&nbsp;&nbsp;Budući da još nisam bio pročitao celu Kaslovu knjigu, najveća od svih misterija bila je kako je Bokonon, prvi prijatelj desetara Mek Kejba, postao odmetnik.
</P></TD></TR></TABLE>
<P class="next">
<A HREF=p62.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
