<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>82. ZAMAKIBO
<P>&nbsp;&nbsp;&nbsp;&nbsp;&nbsp;General-major Frenklin Heniker nije se pojavio na večeri.
<BR>&nbsp;&nbsp;&nbsp;&nbsp;&nbsp;Telefonirao je i zahtevao da razgovara sa mnom i ni sa kim drugim. Rekao mi je da bdi pored 'Papinog' kreveta; da 'Papa' umire u velikim bolovima. Frenk je zvučao uplašeno i usamljeno.
<BR>&nbsp;&nbsp;&nbsp;&nbsp;&nbsp;"Slušajte", rekoh, "zašto se ja ne bih vratio u svoj hotel, pa se možemo sastati kasnije, kad prođe ova kriza?"
<BR>&nbsp;&nbsp;&nbsp;&nbsp;&nbsp;"Ne, ne, ne. Samo vi ostanite tu! Želim da se nalazite tamo gde odmah mogu da dođem do vas!" Bio je u panici da ću mu se izmigoljiti. Pošto nisam znao razlog njegovog interesovanja za mene i ja počeh da se osećam upaničeno.
<BR>&nbsp;&nbsp;&nbsp;&nbsp;&nbsp;"Možete li da mi date neku ideju zbog čega želite da me vidite?" upitah.
<BR>&nbsp;&nbsp;&nbsp;&nbsp;&nbsp;"Ne preko telefona."
<BR>&nbsp;&nbsp;&nbsp;&nbsp;&nbsp;"Nešto u vezi s vašim ocem?"
<BR>&nbsp;&nbsp;&nbsp;&nbsp;&nbsp;"Nešto u vezi s vama."
<BR>&nbsp;&nbsp;&nbsp;&nbsp;&nbsp;"Nešto što sam uradio?"
<BR>&nbsp;&nbsp;&nbsp;&nbsp;&nbsp;"Nešto što ćete tek uraditi."
<BR>&nbsp;&nbsp;&nbsp;&nbsp;&nbsp;S Frenkove strane veze čuo sam pijukanje u pozadini. Čuo sam otvaranje vrata, a muzika ksilofona dopirala je iz neke daljine. Muzika je opet bila 'U smiraj dana'. I onda su se vrata zatvorila pa više nisam mogao da čujem muziku.
<BR>&nbsp;&nbsp;&nbsp;&nbsp;&nbsp;"Vrlo bih cenio ako biste mi dali neki mali nagoveštaj o onome što očekujete da uradim - tako bih se donekle pripremio", rekoh.
<BR>&nbsp;&nbsp;&nbsp;&nbsp;&nbsp;"Zamakibo."
<BR>&nbsp;&nbsp;&nbsp;&nbsp;&nbsp;"Šta?"
<BR>&nbsp;&nbsp;&nbsp;&nbsp;&nbsp;"To je bokononistička reč."
<BR>&nbsp;&nbsp;&nbsp;&nbsp;&nbsp;"Ja ne znam nijednu bokononističku reč."
<BR>&nbsp;&nbsp;&nbsp;&nbsp;&nbsp;"Je l' Džulijan Kasl tamo?"
<BR>&nbsp;&nbsp;&nbsp;&nbsp;&nbsp;"Jeste."
<BR>&nbsp;&nbsp;&nbsp;&nbsp;&nbsp;"Pitajte njega", reče Frenk. "Ja sad moram da idem."
<BR>&nbsp;&nbsp;&nbsp;&nbsp;&nbsp;Spustio je slušalicu.
<BR>&nbsp;&nbsp;&nbsp;&nbsp;&nbsp;I tako sam upitao Džulijana Kasla šta znači zamakibo.
<BR>&nbsp;&nbsp;&nbsp;&nbsp;&nbsp;"Da li želite jednostavan odgovor ili potpun odgovor?"
<BR>&nbsp;&nbsp;&nbsp;&nbsp;&nbsp;"Počnimo s jednostavnim."
<BR>&nbsp;&nbsp;&nbsp;&nbsp;&nbsp;"Usud - neizbežna sudbina."
</P></TD></TR></TABLE>
<P class="next">
<A HREF=p83.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
