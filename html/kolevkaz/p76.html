<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>76. DŽULIJAN KASL SE SLAžE S NJUTNOM DA JE SVE BESMISLENO
<P>&nbsp;&nbsp;&nbsp;&nbsp;&nbsp;Džulijan Kasl i Anđela prišli su Njutnovoj slici. Kasl je napravio rupicu od savijenog kažiprsta i kroz nju je škiljio u sliku.
<BR>&nbsp;&nbsp;&nbsp;&nbsp;&nbsp;"Šta mislite o njoj?" upitao sam ga.
<BR>&nbsp;&nbsp;&nbsp;&nbsp;&nbsp;"Crna je. Što je to - pakao?"
<BR>&nbsp;&nbsp;&nbsp;&nbsp;&nbsp;"Predstavlja ono što predstavlja", reče Njutn.
<BR>&nbsp;&nbsp;&nbsp;&nbsp;&nbsp;"Onda je pakao", zareža Kasl.
<BR>&nbsp;&nbsp;&nbsp;&nbsp;&nbsp;"Pre nekoliko trenutaka rečeno mi je da je to kolevka za macu", rekoh.
<BR>&nbsp;&nbsp;&nbsp;&nbsp;&nbsp;"Obaveštenje iz prve ruke uvek pomaže", reče Kasl.
<BR>&nbsp;&nbsp;&nbsp;&nbsp;&nbsp;"Mislim da nije baš lepa", požali se Anđela. "Mislim da je ružna, ali ja ništa ne znam o modernoj umetnosti. Ponekad bih volela da Njutn uzima časove, kako bi bio siguran u to da li je nešto postigao ili ne."
<BR>&nbsp;&nbsp;&nbsp;&nbsp;&nbsp;"Jeste li vi samouk?" upita Džulijan Kasl Njutna.
<BR>&nbsp;&nbsp;&nbsp;&nbsp;&nbsp;"Nije li svako?" zapita Njutn.
<BR>&nbsp;&nbsp;&nbsp;&nbsp;&nbsp;"Vrlo dobar odgovor." Kasl je bio pun poštovanja.
<BR>&nbsp;&nbsp;&nbsp;&nbsp;&nbsp;Poduzeo sam da objasnim dublje značenje kolevke za macu, jer je izgledalo da Njutn nije sklon tome da ispočetka peva istu pesmu.
<BR>&nbsp;&nbsp;&nbsp;&nbsp;&nbsp;A Kasl je mudro klimao glavom. "Ovo je, znači, slika o besmislenosti svega! Potpuno se slažem."
<BR>&nbsp;&nbsp;&nbsp;&nbsp;&nbsp;"Da li se zaista slažete?" upitao sam. "Malopre ste rekli nešto o Isusu."
<BR>&nbsp;&nbsp;&nbsp;&nbsp;&nbsp;"O kome?" upita Kasl.
<BR>&nbsp;&nbsp;&nbsp;&nbsp;&nbsp;"O Isusu Hristu?"
<BR>&nbsp;&nbsp;&nbsp;&nbsp;&nbsp;"Oh", reče Kasl. "O njemu." Slegnuo je ramenima. "Ljudi moraju da razgovaraju o nečem tek da bi održavali govorni organ u ispravnom stanju za slučaj da ikad budu imali da kažu nešto što stvarno ima smisla."
<BR>&nbsp;&nbsp;&nbsp;&nbsp;&nbsp;"A tako." Znao sam da pisanje zabavnog članka o njemu neće biti lak posao. Usredsrediću se na njegova svetačka dela i potpuno zapostaviti satanske stvari koje misli i govori.
<BR>&nbsp;&nbsp;&nbsp;&nbsp;&nbsp;"Možete me citirati", reče on. "Čovek je ništavan i čovek ne stvara ništa što bi vredelo stvoriti, ne zna ništa što bi vredelo znati."
<BR>&nbsp;&nbsp;&nbsp;&nbsp;&nbsp;Nagnuo se i stegao Njutnovu bojom umrljanu šaku. "Tačno?"
<BR>&nbsp;&nbsp;&nbsp;&nbsp;&nbsp;Njutn klimnu glavom, na trenutak je izgledao kao da mu se tvrdnja čini malo preterana. "Tačno."
<BR>&nbsp;&nbsp;&nbsp;&nbsp;&nbsp;A onda je svetac čvrstim korakom otišao do Njutnove slike i skinuo je sa štafelaja. Ozareno nas je pogledao. "Ęubre - kao i sve drugo."
<BR>&nbsp;&nbsp;&nbsp;&nbsp;&nbsp;I bacio je sliku sa nadnesene terase. Zajedrila je uvis, nošena vazdušnom strujom, zastala, kliznula natrag, zasekla vodopad.
<BR>&nbsp;&nbsp;&nbsp;&nbsp;&nbsp;Mali Njutn nije imao šta da kaže.
<BR>&nbsp;&nbsp;&nbsp;&nbsp;&nbsp;Anđela je prva progovorila. "Dušo, celo lice ti je obojeno. Idi da to spereš."
</P></TD></TR></TABLE>
<P class="next">
<A HREF=p77.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
