<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>107. NAPARITE OČI!
<P>&nbsp;&nbsp;&nbsp;&nbsp;&nbsp;Pustio sam troje dece dr Feliksa Henikera u spavaću sobu 'Pape' Moncana. Zatvorio sam vrata i leđima se naslonio na njih. Osećao sam se ogorčeno i veličanstveno. Znao sam šta je to led-devet. Često sam ga viđao u snu.
<BR>&nbsp;&nbsp;&nbsp;&nbsp;&nbsp;Nije bilo nikakve sumnje da je Frenk dao 'Papi' led-devet. A izgledalo je sigurno da kad Frenk ima leda-devet za davanje, onda ga za davanje takođe imaju Njutn i Anđela.
<BR>&nbsp;&nbsp;&nbsp;&nbsp;&nbsp;Pa sam zarežao na sve troje, pozvavši ih na odgovornost zbog čudovišnog zločinstva. Rekao sam im da je komedija završena, da znam sve o njima i ledu-devet. Pokušao sam da ih upozorim na to da je led-devet sredstvo kojim može da se okonča život na zemlji. Bio sam toliko upečatljiv da nisu ni pomislili da me pitaju otkud znam za led-devet.
<BR>&nbsp;&nbsp;&nbsp;&nbsp;&nbsp;"Naparite oči!" rekoh.
<BR>&nbsp;&nbsp;&nbsp;&nbsp;&nbsp;Pa, kao što nam kaže Bokonon: "Bog nikad u svom životu nije napisao dobar pozorišni komad." Sceni u 'Papinoj' sobi nisu nedostajali spektakularni problemi i rekviziti, a moj uvodni monolog bio je onaj pravi.
<BR>&nbsp;&nbsp;&nbsp;&nbsp;&nbsp;Ali je prvi odgovor Henikerovih upropastio svu veličanstvenost.
<BR>&nbsp;&nbsp;&nbsp;&nbsp;&nbsp;Mali Njutn je povratio.
</P></TD></TR></TABLE>
<P class="next">
<A HREF=p108.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
