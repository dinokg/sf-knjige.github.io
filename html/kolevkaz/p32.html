<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>32. PARE OD DINAMITA
<P>&nbsp;&nbsp;&nbsp;&nbsp;&nbsp;"Upravo dolazim iz kancelarije vašeg brata. Ja sam pisac. Razgovarao sam s njim o doktoru Henikeru", rekoh Marvinu Bridu.
<BR>&nbsp;&nbsp;&nbsp;&nbsp;&nbsp;"Taj kurvin sin je baš bio uvrnut. Ne moj brat; mislim na Henikera."
<BR>&nbsp;&nbsp;&nbsp;&nbsp;&nbsp;"Da li ste mu vi prodali onaj spomenik njegovoj ženi?"
<BR>&nbsp;&nbsp;&nbsp;&nbsp;&nbsp;"To sam prodao njegovoj deci. On s tim nije imao veze. Nije imao kad da stavi bilo kakvo obeležje na njen grob. A onda, pošto je bila mrtva već godinu i više dana, ovamo dođe troje Henikerove dece - krupna, visoka devojka, dečak i beba. Želeli su najveći kamen koji se može kupiti a dvoje starijih doneli su pesme koje su sami napisali. Želeli su pesme u kamenu.
<BR>&nbsp;&nbsp;&nbsp;&nbsp;&nbsp;Ako vam se hoće, podsmevajte se tom kamenu", reče Marvin Brid, "ali ta deca su u njemu našla više utehe no u ma čemu drugom što se moglo kupiti. Dolazili su i gledali ga i na njega stavljali cveće ni-sam-ne-znam-koliko-puta godišnje."
<BR>&nbsp;&nbsp;&nbsp;&nbsp;&nbsp;"Mora da je mnogo koštao."
<BR>&nbsp;&nbsp;&nbsp;&nbsp;&nbsp;"Kupljen je parama od Nobelove nagrade. Dve stvari su kupljene tim parama: kućica na Kejp Kodu i taj spomenik."
<BR>&nbsp;&nbsp;&nbsp;&nbsp;&nbsp;"Pare od dinamita", čudio sam se, misleći na silovitost dinamita i potpuni spokoj nadgrobnog spomenika i vikend kućice.
<BR>&nbsp;&nbsp;&nbsp;&nbsp;&nbsp;"Šta?"
<BR>&nbsp;&nbsp;&nbsp;&nbsp;&nbsp;"Nobel je pronašao dinamit."
<BR>&nbsp;&nbsp;&nbsp;&nbsp;&nbsp;"Pa, ima nas raznih..."
<BR>&nbsp;&nbsp;&nbsp;&nbsp;&nbsp;Da sam tada bio bokononist, razmišljajući o čudotvorno spletenom lancu događaja koji je baš ovoj radnji za izradu nadgrobnih spomenika doneo pare od dinamita, možda bih prošaputao: "Radi, radi, radi."
<BR>&nbsp;&nbsp;&nbsp;&nbsp;&nbsp;Radi, radi, radi je ono što mi bokononisti prošapćemo kad god razmišljamo koliko je u stvari mašinerija života složena i nepredvidljiva.
<BR>&nbsp;&nbsp;&nbsp;&nbsp;&nbsp;Ali sve što sam tada kao hrišćanin mogao da kažem bilo je: "Život je ponekad stvarno čudan."
<BR>&nbsp;&nbsp;&nbsp;&nbsp;&nbsp;"A ponekad i nije", reče Marvin Brid.
</P></TD></TR></TABLE>
<P class="next">
<A HREF=p33.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
