<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>46. BOKONONISTIČKI NAČIN ZA SREĘIVANJE CARA
<P>&nbsp;&nbsp;&nbsp;&nbsp;&nbsp;S Mintonovima sam porazgovarao o legalnom statusu Frenklina Henikera koji, na kraju krajeva, nije samo velika zverka u vladi 'Pape' Moncana, već i begunac pred zakonom Sjedinjenih Država.
<BR>&nbsp;&nbsp;&nbsp;&nbsp;&nbsp;"Sve je to otpisano", reče Minton. "On više nije državljanin Sjedinjenih Država, a izgleda da tamo gde se nalazi radi korisne stvari, i to mu je što mu je."
<BR>&nbsp;&nbsp;&nbsp;&nbsp;&nbsp;"Odrekao se državljanstva?"
<BR>&nbsp;&nbsp;&nbsp;&nbsp;&nbsp;"Svako ko se zakune na vernost stranoj državi ili služi u njenim oružanim snagama ili prihvati zaposlenje u njenoj vladi gubi svoje državljanstvo. Pročitajte svoj pasoš. Ne možete da živite kao u međunarodnoj pustolovini iz stripova, u kakvoj živi Frenk, a da vam Ujka Sem i dalje bude majka kvočka."
<BR>&nbsp;&nbsp;&nbsp;&nbsp;&nbsp;"Da li je omiljen na San Lorencu?"
<BR>&nbsp;&nbsp;&nbsp;&nbsp;&nbsp;Minton je rukama odvagnuo težinu rukopisa koji su čitali on i njegova žena. "Još ne znam. Ova knjiga kaže da nije."
<BR>&nbsp;&nbsp;&nbsp;&nbsp;&nbsp;"Koja je to knjiga?"
<BR>&nbsp;&nbsp;&nbsp;&nbsp;&nbsp;"Ovo je jedina naučna knjiga koja je ikada napisana o San Lorencu."
<BR>&nbsp;&nbsp;&nbsp;&nbsp;&nbsp;"Na neki način naučna", reče Kler.
<BR>&nbsp;&nbsp;&nbsp;&nbsp;&nbsp;"Na neki način naučna", ponovi Minton. "Još nije objavljena. Ovo je jedan od pet primeraka." Pružio mi ga je pozivajući me da čitam koliko mi drago.
<BR>&nbsp;&nbsp;&nbsp;&nbsp;&nbsp;Otvorio sam knjigu na naslovnoj strani i doznao da joj je naslov San Lorenco: zemlja, istorija, ljudi. Autor je bio Filip Kasl, sin Džulijana Kasla, sin-hotelijer velikog altruiste koga sam išao da posetim.
<BR>&nbsp;&nbsp;&nbsp;&nbsp;&nbsp;Pustio sam da se knjiga sama otvori. Tako se dogodilo da se otvorila na poglavlju o svetom čoveku sa ostrva, Bokononu, stavljenom van zakona.
<BR>&nbsp;&nbsp;&nbsp;&nbsp;&nbsp;Na stranici preda mnom bio je citat iz Knjiga Bokononovih. Reči su se sa stranice vinule u moj duh i tamo bile dobrodošle.
<BR>&nbsp;&nbsp;&nbsp;&nbsp;&nbsp;Reči su bile parafraza Isusovog predloga: "Podajte, dakle, caru carevo."
<BR>&nbsp;&nbsp;&nbsp;&nbsp;&nbsp;Ovo je bila Bokononova parafraza:
<BR>&nbsp;&nbsp;&nbsp;&nbsp;&nbsp;"Ne obraćaj pažnju na cara. Car nema pojma o tome šta se u stvari događa."
</P></TD></TR></TABLE>
<P class="next">
<A HREF=p47.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
