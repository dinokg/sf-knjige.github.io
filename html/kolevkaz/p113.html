<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>113. ISTORIJA
<P>&nbsp;&nbsp;&nbsp;&nbsp;&nbsp;Najzad je naš posao u 'Papinoj' spavaćoj sobi bio obavljen.
<BR>&nbsp;&nbsp;&nbsp;&nbsp;&nbsp;Ali, još je trebalo odneti tela do pogrebne lomače. Odlučili smo da se to obavi pompezno, da to odložimo dok ne bude završena svečanost u čast Stotine mučenika za demokratiju.
<BR>&nbsp;&nbsp;&nbsp;&nbsp;&nbsp;Poslednja stvar koju smo uradili bila je da fon Kenigsvalda postavimo na noge, kako bismo dekontaminirali mesto na kome je ležao. A onda smo ga, uspravljenog, sakrili u 'Papin' orman za odela.
<BR>&nbsp;&nbsp;&nbsp;&nbsp;&nbsp;Nisam baš načisto s tim zašto smo ga sakrili. Mislim da je to moralo biti zbog pojednostavljenja prizora.
<BR>&nbsp;&nbsp;&nbsp;&nbsp;&nbsp;A što se tiče Njutnove i Anđeline i Frenkove pripovesti o tome kako su na Badnje veče razdelili svetske zalihe leda-devet, istanjila se kad su prešli na pojedinosti samog zločina, Henikerovi nisu mogli da se sete da je ma kad neko rekao išta što bi opravdalo njihovo prisvajanje leda-devet kao lične stvari. Pričali su o tome šta je led-devet, sećajući se starčevih zagonetki za naprezanje mozga, ali se moral nije spominjao.
<BR>&nbsp;&nbsp;&nbsp;&nbsp;&nbsp;"Ko je izvršio raspodelu?" ispitivao sam.
<BR>&nbsp;&nbsp;&nbsp;&nbsp;&nbsp;Troje Henikera su tako izbrisali svoje uspomene na taj događaj da im je bilo teško da mi pruže čak i taj osnovni podatak.
<BR>&nbsp;&nbsp;&nbsp;&nbsp;&nbsp;"Njutn nije", napokon reče Anđela, "U to sam sigurna."
<BR>&nbsp;&nbsp;&nbsp;&nbsp;&nbsp;"Ili si to bila ti, ili ja", mozgao je Frenk duboko premišljajući.
<BR>&nbsp;&nbsp;&nbsp;&nbsp;&nbsp;"Ti si sa kuhinjske police uzeo tri tegle za turšiju", reče Anđela. "Tek sledećeg dana nabavili smo tri mala termosa."
<BR>&nbsp;&nbsp;&nbsp;&nbsp;&nbsp;"Tako je", složi se Frenk. "A onda si ti uzela malj za razbijanje leda i istucala led-devet iz tiganja."
<BR>&nbsp;&nbsp;&nbsp;&nbsp;&nbsp;"Tako je", reče Anđela. "Jesam. A onda je neko doneo pincetu iz kupatila."
<BR>&nbsp;&nbsp;&nbsp;&nbsp;&nbsp;Njutn podiže ručicu. "Ja sam."
<BR>&nbsp;&nbsp;&nbsp;&nbsp;&nbsp;Anđela i Njutn se zadiviše, sećajući se preduzimljivosti malog Njutna.
<BR>&nbsp;&nbsp;&nbsp;&nbsp;&nbsp;"Ja sam pokupio iverke i stavio ih u tegle", pripovedao je Njutn. Nije se zamajavao s prikrivanjem kočopernosti koju je morao osećati.
<BR>&nbsp;&nbsp;&nbsp;&nbsp;&nbsp;"Ljudi, a šta ste uradili s psom?" mlitavo sam zapitao.
<BR>&nbsp;&nbsp;&nbsp;&nbsp;&nbsp;"Stavili smo ga u rernu", reče mi Frenk. "Samo se to moglo učiniti."
<BR>&nbsp;&nbsp;&nbsp;&nbsp;&nbsp;"Istorija!" piše Bokonon. "Čitajte je i plačite!"
</P></TD></TR></TABLE>
<P class="next">
<A HREF=p114.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
