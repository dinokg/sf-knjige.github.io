<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>22. PODUHVAT
<P>&nbsp;&nbsp;&nbsp;&nbsp;&nbsp;GOSPOĘICA PRINGL - SPISAK PRIORITETNIH PORUKA SA ZEMLJE
<BR>&nbsp;&nbsp;&nbsp;&nbsp;&nbsp;SNIMITI
<BR>&nbsp;&nbsp;&nbsp;&nbsp;&nbsp;Draga Indra, ne pokušavam da dramatizujem stvari, ali ovo je možda moja poslednja poruka sa Ganimeda. U vreme kada je budeš dobila, ja ću već biti na putu za Evropu.
<BR>&nbsp;&nbsp;&nbsp;&nbsp;&nbsp;Iako je posredi nagla odluka - i niko nije više iznenađen njome nego ja - ipak sam o celoj stvari veoma pomno razmislio. Kao što si verovatno pretpostavila, Ted Kan je u najvećoj meri odgovoran... neka ti on sve objasni, u slučaju da se ja ne vratim.
<BR>&nbsp;&nbsp;&nbsp;&nbsp;&nbsp;Molim te, nemoj me pogrešno shvatiti - ovo ni na koji način ne smatram samoubilačkom misijom! Ali Tedovi argumenti uverili su me devedeset odsto, a on je u toj meri podstakao moju radoznalost, da nikada ne bih oprostio sebi ako bih propustio ovu priliku koja se ukazuje jednom u životu. Možda bi trebalo da kažem jednom u dva života...
<BR>&nbsp;&nbsp;&nbsp;&nbsp;&nbsp;Letim u 'Golijatovom' malom, jednosedežnom šatlu 'Soko' - kako bih voleo kada bih mogao da ga pokažem mojim starim kolegama iz Uprave za svemir! Ako je suditi po prethodnim slučajevima, najverovatniji ishod jeste da ću biti odvraćen od Evrope pre no što uspem da se spustim. No, čak će me i to nečemu naučiti...
<BR>&nbsp;&nbsp;&nbsp;&nbsp;&nbsp;A ako ta stvar - verovatno lokalni monolit, Veliki zid - bude odlučila da postupi prema meni kao prema robotskim sondama koje je uništavao u prošlosti, uteha je da to bar nikada neću doznati. Tom riziku sam spreman da se izložim.
<BR>&nbsp;&nbsp;&nbsp;&nbsp;&nbsp;Hvala ti na svemu i puno pozdravi Džoea. Imaš moju ljubav sa Ganimeda - a uskoro, nadam se, i sa Evrope.
<BR>&nbsp;&nbsp;&nbsp;&nbsp;&nbsp;USKLADIŠTITI
<BR>&nbsp;&nbsp;&nbsp;&nbsp;&nbsp;POSLATI
</P></TD></TR></TABLE>
<P class="next">
<A HREF=p27.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
