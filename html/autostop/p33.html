<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>32.
<P>&nbsp;&nbsp;&nbsp;&nbsp;&nbsp;"Opasnost! Opasnost!" trubile su sirene po Magratei. "Na planetu je sleteo neprijateljski brod. Naoružani napadači u sekciji 8A. Odbrambene stanice, odbrambene stanice, javite se."
<BR>&nbsp;&nbsp;&nbsp;&nbsp;&nbsp;Dva miša ljutito su njuškala oko parčića svojih staklenih transportera koji su ležali rasuti po podu.
<BR>&nbsp;&nbsp;&nbsp;&nbsp;&nbsp;"Prokletstvo", promrmljao je miš Žika, "čitava galama oko kile zemaljskog mozga." Trčkao je okolo; njegove ružičaste oči žustro su sevale, a belo krzno se kostrešilo.
<BR>&nbsp;&nbsp;&nbsp;&nbsp;&nbsp;"Jedino što sada možemo da uradimo", reče Mika, sede i zamišljeno pogladi brkove, "jeste da damo lažno Pitanje, da ga izmislimo tako da zvuči uverljivo."
<BR>&nbsp;&nbsp;&nbsp;&nbsp;&nbsp;"Teško", reče Žika. Razmišljao je. "Šta misliš o ovome: Šta je to žuto i opasno?"
<BR>&nbsp;&nbsp;&nbsp;&nbsp;&nbsp;Mika malo razmisli.
<BR>&nbsp;&nbsp;&nbsp;&nbsp;&nbsp;"Ne, nije dobro", rekao je. "Ne slaže se s odgovorom."
<BR>&nbsp;&nbsp;&nbsp;&nbsp;&nbsp;Nekoliko sekundi utonuli su u tišinu.
<BR>&nbsp;&nbsp;&nbsp;&nbsp;&nbsp;"Dobro", reče Mika. "Šta se dobija kada se pomnoži šest sa sedam?"
<BR>&nbsp;&nbsp;&nbsp;&nbsp;&nbsp;"Ne, ne, previše bukvalno, previše činjenično", reče Žika. "Ne bi zadovoljilo zanimanje filozofa."
<BR>&nbsp;&nbsp;&nbsp;&nbsp;&nbsp;Ponovo su razmišljali.
<BR>&nbsp;&nbsp;&nbsp;&nbsp;&nbsp;Onda Žika reče: "Evo jedne ideje: Koliko puteva čovek mora da pređe?"
<BR>&nbsp;&nbsp;&nbsp;&nbsp;&nbsp;"Ah", reče Mika. "Aha, to obećava!" Neko vreme razmišljao je o toj rečenici. "Da", rekao je, "izvrsno! Zvuči vrlo upečatljivo, a da se istovremeno ne vezuje ni sa kakvim smislom. Koliko puteva čovek mora da pređe? Četrdeset dva. Izvrsno, to će ih oboriti. Žiko, momče, uspeli smo!"
<BR>&nbsp;&nbsp;&nbsp;&nbsp;&nbsp;Oni živahno zaigraše od oduševljenja.
<BR>&nbsp;&nbsp;&nbsp;&nbsp;&nbsp;U njihovoj blizini ležalo je nekoliko prilično ružnih ljudi koji su po glavi zadobili udarce s nekoliko naročito teških nagrada za dizajn.
<BR>&nbsp;&nbsp;&nbsp;&nbsp;&nbsp;Pola milje dalje, četiri prilike trčale su niz hodnik u potrazi za izlazom. Begunci izleteše u prostranu odaju s kompjuterima. Divlje su se osvrtali.
<BR>&nbsp;&nbsp;&nbsp;&nbsp;&nbsp;"Šta misliš, Zaphode, kuda sada?" rekao je Ford.
<BR>&nbsp;&nbsp;&nbsp;&nbsp;&nbsp;"Onako nasumce, recimo ovuda", odvrati Zaphod i potrča nadesno, između niza kompjutera i jednog zida. Kada i drugi krenuše za njima, smesta ga zaustavi energetski snop zgrom-i-puca koji prasnu kroz vazduh nekoliko inča ispred njega i sprži maleni deo susednog zida.
<BR>&nbsp;&nbsp;&nbsp;&nbsp;&nbsp;Nečiji glas reče iz zvučnika: "U redu, Biblbrokse, ostani gde si. Imamo te na nišanu."
<BR>&nbsp;&nbsp;&nbsp;&nbsp;&nbsp;"Žace", prosikta Zaphod, okrete se i pognu. "Hoćeš li i ti malo da se oprobaš u nagađanju, Forde?"
<BR>&nbsp;&nbsp;&nbsp;&nbsp;&nbsp;"U redu, ovuda", reče Ford i sve četvoro potrča niz prolaz između dva niza kompjutera.
<BR>&nbsp;&nbsp;&nbsp;&nbsp;&nbsp;Na kraju prolaza pojavi se jedna teško oklopljena prilika u svemirskom odelu, mašući zloslutnom zgrom-i-pucom.
<BR>&nbsp;&nbsp;&nbsp;&nbsp;&nbsp;"Ne želimo da pucamo u tebe, Biblbrokse!" povika prilika.
<BR>&nbsp;&nbsp;&nbsp;&nbsp;&nbsp;"To mi baš odgovara", reče Zaphod i zaroni u široki prolaz između dva postrojenja za obradu podataka.
<BR>&nbsp;&nbsp;&nbsp;&nbsp;&nbsp;Ostali se nadadoše za njim.
<BR>&nbsp;&nbsp;&nbsp;&nbsp;&nbsp;"Ima ih dvojica", reče Trilijan. "Sabili su nas u ugao."
<BR>&nbsp;&nbsp;&nbsp;&nbsp;&nbsp;Uvukli su se u prostor između ogromnog bloka kompjuterske memorije i zida.
<BR>&nbsp;&nbsp;&nbsp;&nbsp;&nbsp;Zadržali su dah i čekali.
<BR>&nbsp;&nbsp;&nbsp;&nbsp;&nbsp;Iznenada, vazduh eksplodira od energetskih snopova kada oba policajca istovremeno otvoriše vatru na njih.
<BR>&nbsp;&nbsp;&nbsp;&nbsp;&nbsp;"Hej, oni pucaju na nas", reče Artur i sav se zguri. "Mislio sam da su kazali da to ne žele."
<BR>&nbsp;&nbsp;&nbsp;&nbsp;&nbsp;"Aha, i meni se učinilo da su to kazali", složio se Ford.
<BR>&nbsp;&nbsp;&nbsp;&nbsp;&nbsp;Zaphod isturi glavu na jedan opasan trenutak.
<BR>&nbsp;&nbsp;&nbsp;&nbsp;&nbsp;"Hej", rekao je, "mislio sam da ste kazali da ne želite da pucate na nas!" i ponovo zaronio.
<BR>&nbsp;&nbsp;&nbsp;&nbsp;&nbsp;Čekali su.
<BR>&nbsp;&nbsp;&nbsp;&nbsp;&nbsp;Trenutak kasnije jedan glas odgovori: "Nije lako biti žaca."
<BR>&nbsp;&nbsp;&nbsp;&nbsp;&nbsp;"Šta reče?" prošaputa Ford zaprepašćeno.
<BR>&nbsp;&nbsp;&nbsp;&nbsp;&nbsp;"Kaže da nije lako biti žaca."
<BR>&nbsp;&nbsp;&nbsp;&nbsp;&nbsp;"E pa, to je njegov problem, zar ne?"
<BR>&nbsp;&nbsp;&nbsp;&nbsp;&nbsp;"I ja msilim."
<BR>&nbsp;&nbsp;&nbsp;&nbsp;&nbsp;Ford dreknu: "Ej, vi, čujte! Imamo dovoljno sopstvenih problema dok ovako pucate na nas i bilo bi nam mnogo prijatnije da nam ne uvaljujete na glavu i sopstvene!"
<BR>&nbsp;&nbsp;&nbsp;&nbsp;&nbsp;Nova pauza, a onda se ponovo začuo glasnogovornik.
<BR>&nbsp;&nbsp;&nbsp;&nbsp;&nbsp;"Pazi ovamo, momak," rekao je glas iz zvučnika. "Vi sada nemate posla s nekim tamo tupavim moronima koji samo znaju da potežu obarač, koji imaju niska čela, svinjske okice i ne umeju pošteno ni da govore: mi smo dva pametna i osećajna momka koji bi vam verovatno bili sasvim simpatični da ste nas sreli nekom drugom prilikom. Ja se ne motam okolo i bez razloga ne pucam u ljude samo da bih se posle hvalisao po prljavim barovima za kosmičke rendžere, kao što rade neke žace čija bih imena mogao da navedem! Ja se motam okolo i bez razloga pucam u ljude, a zatim se satima jadam svojoj devojci zbog toga!"
<BR>&nbsp;&nbsp;&nbsp;&nbsp;&nbsp;"A ja pišem romane!" umešao se drugi žaca. "Iako mi do sada nije objavljen nijedan, pa zato bolje da vas upozorim, jer sam zbog toga jaaaaako besan!"
<BR>&nbsp;&nbsp;&nbsp;&nbsp;&nbsp;Fordove oči samo što nisu iskočile iz duplji. "Ma, ko su ti tipovi?" upitao je.
<BR>&nbsp;&nbsp;&nbsp;&nbsp;&nbsp;"Pojma nemam", reče Zaphod. "Mislim da su mi se više dopadali dok su pucali."
<BR>&nbsp;&nbsp;&nbsp;&nbsp;&nbsp;"Dakle, hoćete li mirno da iziđete", dreknu jedan od žaca ponovo, "ili želite da vas raznesemo?"
<BR>&nbsp;&nbsp;&nbsp;&nbsp;&nbsp;"Šta biste više voleli?" viknu Ford.
<BR>&nbsp;&nbsp;&nbsp;&nbsp;&nbsp;Milisekundu kasnije vazduh oko njih ponovo usplamte, dok se snop za snopom zgrom-i-puca zarivao u kompjuterski blok pred njima.
<BR>&nbsp;&nbsp;&nbsp;&nbsp;&nbsp;Paljba se nastavila nekoliko sekundi nepodnošljivom jačinom.
<BR>&nbsp;&nbsp;&nbsp;&nbsp;&nbsp;Kada je prestala, na nekoliko sekundi, i pošto su odjeci zamrli, bilo je gotovo tiho.
<BR>&nbsp;&nbsp;&nbsp;&nbsp;&nbsp;"Jeste li još tamo?" viknu jedan žaca.
<BR>&nbsp;&nbsp;&nbsp;&nbsp;&nbsp;"Jesmo", viknuše oni.
<BR>&nbsp;&nbsp;&nbsp;&nbsp;&nbsp;"Nismo nimalo uživali u svemu ovome", dreknu drugi žaca.
<BR>&nbsp;&nbsp;&nbsp;&nbsp;&nbsp;"To vam verujemo", uzvrati drekom Ford.
<BR>&nbsp;&nbsp;&nbsp;&nbsp;&nbsp;"A sada, slušaj ovamo, Biblbrokse, i to bolje slušaj pažljivo!"
<BR>&nbsp;&nbsp;&nbsp;&nbsp;&nbsp;"Zašto?" doviknu mu Zaphod.
<BR>&nbsp;&nbsp;&nbsp;&nbsp;&nbsp;"Zbog toga", dreknu žaca, "što će to biti vrlo pametno, sasvim zanimljivo i humano! A sada - ili ćete se svi smesta predati i dopustiti nam da vas malko izmlatimo, ali, razume se, ne preterano, jer mi smo izričito protiv nepotrebnog nasilja, ili ćemo razneti čitavu ovu planetu i verovatno još jednu ili dve pride, koje smo spazili uz put!"
<BR>&nbsp;&nbsp;&nbsp;&nbsp;&nbsp;"Ali to je suludo!" kriknu Trilijan. "Valjda ne biste učinili tako nešto?"
<BR>&nbsp;&nbsp;&nbsp;&nbsp;&nbsp;"Oh, da, učinili bismo", dreknu žaca. "Zar ne?" upitao je drugog.
<BR>&nbsp;&nbsp;&nbsp;&nbsp;&nbsp;"Oh, da, morali bismo, svakako", dreknuo je drugi.
<BR>&nbsp;&nbsp;&nbsp;&nbsp;&nbsp;"Ali zašto?" pitala je Trilijan.
<BR>&nbsp;&nbsp;&nbsp;&nbsp;&nbsp;"Zbog toga što postoje neke stvari koje moraš da radiš čak i kada si prosvetljeni, liberalni žaca koji sve zna o osećajnosti i ostalom!"
<BR>&nbsp;&nbsp;&nbsp;&nbsp;&nbsp;"Ništa ja ne verujem ovim tipovima", promrmlja Ford i zavrte glavom.
<BR>&nbsp;&nbsp;&nbsp;&nbsp;&nbsp;Jedan od žaca doviknu drugome? "Da pripucamo još malo po njima?"
<BR>&nbsp;&nbsp;&nbsp;&nbsp;&nbsp;"Aha, što da ne".
<BR>&nbsp;&nbsp;&nbsp;&nbsp;&nbsp;I poče još jedan električni baraž.
<BR>&nbsp;&nbsp;&nbsp;&nbsp;&nbsp;Vrelina i buka bili su nemogući. Lagano, kompjuterski blok počinjao je da se raspada. Njegov prednji deo gotovo se u potpunosti rastopio i krupne kapi tečnog metala počele su da pršte prema mestu na kome su se begunci šćućurili.
<BR>&nbsp;&nbsp;&nbsp;&nbsp;&nbsp;Nije im preostalo ništa drugo do da se povuku još dublje i tu sačekaju kraj.
</P></TD></TR></TABLE>
<P class="next">
<A HREF=p34.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
