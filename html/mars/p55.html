<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>DUGA ZIMA
<P>&nbsp;&nbsp;&nbsp;&nbsp;&nbsp;Plavi svet bio je mnogo srećniji od svog crvenog sadruga. Bliži Ocu Suncu, veći, zadržao je svoje duboke okeane i zaštitni omotač vazduha. Život je na njemu cvetao.
<BR>&nbsp;&nbsp;&nbsp;&nbsp;&nbsp;Ipak, ne bez prekida. Ne bez opasnosti. Ogromna stvorenja zaposela su mora, kopno, čak i vazduh, ali su ubrzo potpuno izumrla. Ponekad bi ruka smrti prešla preko sveta toliko detaljno da bi gotovo sasvim uništila život.
<BR>&nbsp;&nbsp;&nbsp;&nbsp;&nbsp;A ipak se svaki put život vraćao, ponovo naseljavajući plavi svet, novim i drugačijim stvorenjima.
<BR>&nbsp;&nbsp;&nbsp;&nbsp;&nbsp;Ogromne ledene ploče širile su se sa polova; masivni glečeri polako su se spuštali sa planina, pokrivajući tle kilometrima debelim slojevima leda. Okeani su se tolikim delom zaledili da se i nivo mora spuštao. Plavi svet postao je beo i sveltucav pod bledim zimskim Suncem koje je trajalo stotinu hiljada godina, pa i više.
<BR>&nbsp;&nbsp;&nbsp;&nbsp;&nbsp;Hladnoća je dosegnula i crveni svet.
<BR>&nbsp;&nbsp;&nbsp;&nbsp;&nbsp;Crveni svet još se nije potpuno oporavio od one davne, ogromne katastrofe. Ipak se pojavilo prostrano novo more, svetlucava vodena površina koja je pokrivala gotovo polovinu planete. Ogromni vulkani upirali su moćne vrhove ka zvezdama i bljuvali vrelu lavu i usijane gasove preko kopna. I dalje je bilo energije pod korom crvenog sveta, rastopljene energije dovoljne da sagradi najveće planine svih vremena.
<BR>&nbsp;&nbsp;&nbsp;&nbsp;&nbsp;Kao i uvek kada postoje voda i energija, bilo je izglede da se začne život. Voda, energija i vreme: to troje je sve što životu treba.
<BR>&nbsp;&nbsp;&nbsp;&nbsp;&nbsp;Ali onda je hladnoća počela svoj smrtonosni posao. Ogromno poluloptasto more se smrzlo i nestalo u tlu. Vulkani su zamrli. Crveni svet je započeo dugu, dugu zimu koja je potrajala sve do današnjeg dana.
</P></TD></TR></TABLE>
<P class="next">
<A HREF=p56.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
