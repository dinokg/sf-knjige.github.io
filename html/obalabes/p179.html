<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>NAGIB
<P>&nbsp;&nbsp;&nbsp;&nbsp;&nbsp;Nelou Kulhanu - koji je stajao na ruševinama svoje radionice, obeshrabren i potpuno premoren posle celodnevnog povratnog gacanja po močvarama - došlo je kao niz mirisa, koji su se brzo smenjivali.
<BR>&nbsp;&nbsp;&nbsp;&nbsp;&nbsp;Prvo kiselo-slatki miris pulpovane tkanine koja se puši dok je sipaju preko poroznih sušionih površina.
<BR>&nbsp;&nbsp;&nbsp;&nbsp;&nbsp;Odmah zatim vrelo-životni miris kože njegove pokojne žene, kad god bi, mlada, posvetila pažnju i njemu, pošto je pre toga ceo dan provela neštedimice dajući sebe njihovoj neobičnoj deci.
<BR>&nbsp;&nbsp;&nbsp;&nbsp;&nbsp;Miris Sarine kose, kad je imala tri godine... neodoljiv kao najneodoljivija droga.
<BR>&nbsp;&nbsp;&nbsp;&nbsp;&nbsp;Nelo teško sede, maltene pade, na ostatak srušenog zida. Iako su sva ova osećanja projurila kroz njega za manje od jedne kidure, nešto se u njemu slomilo, rasprslo na bezbroj komada; i on se rasplaka.
<BR>&nbsp;&nbsp;&nbsp;&nbsp;&nbsp;"Moja deca..." grcao je. "Gde su?"
<BR>&nbsp;&nbsp;&nbsp;&nbsp;&nbsp;A znao je, nešto iznutra mu je reklo, da nisu više na ovom svetu.
<BR>
<BR>&nbsp;&nbsp;&nbsp;&nbsp;&nbsp;Falonu - koji je ležao raširenih ruku i nogu vezanih za četiri koca pobodena u pod podzemnog legla roul šemblera i čekao smrt - ova pojava dođe kao talas slika. Talas uspomena, koje su pristizale istrgnute iz prošlosti, cele.
<BR>&nbsp;&nbsp;&nbsp;&nbsp;&nbsp;Tajanstveno klin-drveće na Ravnici sunčevog izlaska, koja se nalazi dalje na istoku nego što je iko putovao u poslednjih stotinu leta.
<BR>&nbsp;&nbsp;&nbsp;&nbsp;&nbsp;Ledene sante dalekog Severa, čitave ploveće planine sa snežnim kulama, koje su vetrovima izvajane, na vrhu.
<BR>&nbsp;&nbsp;&nbsp;&nbsp;&nbsp;Pretapajuće, izazovne utvare Spektralnog toka... i oaza Ksi, u koju su ga plemenite Ilijke pozvale da tu proživi ostatak svojih dana, da dozna njihove tajne i jaše njihove blagorodne konje.
<BR>&nbsp;&nbsp;&nbsp;&nbsp;&nbsp;Nije kriknuo Falon. Znao je da Dedinger i njegovi fanatici osluškuju, odmah ispred ove pećine skrivene ispod jedne od peščanih dina. Kad se zver vrati kući, oni neće dobiti nimalo zadovoljstva od bivšeg glavnog izvidnika Zajednice Jijoa.
<BR>&nbsp;&nbsp;&nbsp;&nbsp;&nbsp;Ipak, ova plima osećanja delovala je na njega. Falon isplaka suzu, samo jednu, zahvalnicu.
<BR>&nbsp;&nbsp;&nbsp;&nbsp;&nbsp;Jedan život može biti ceo samo u svojim sopstvenim očima. Falon pogleda svoj život ceo i nazva ga dobrim.
<BR>
<BR>&nbsp;&nbsp;&nbsp;&nbsp;&nbsp;Urijeli - koju je to prekinulo usred žurnog rada na nekoliko novih projekata - taj prolazeći talas bio je nedobrodošla upadica. Čist gubitak dragocenog vremena. Naročito kad su svi njeni saradnici namah ostavili iz ruku sva sredstva za rad i zablenuli se u neke daleke, druge prostore, ispuštajući svakojako ječanje, uzdisaje ili njištanja.
<BR>&nbsp;&nbsp;&nbsp;&nbsp;&nbsp;Urijel je tačno znala šta su dobili. Dobili su blagoslov. Ali njen odgovor bio je vrlo sažet.
<BR>&nbsp;&nbsp;&nbsp;&nbsp;&nbsp;Pa, šta?
<BR>&nbsp;&nbsp;&nbsp;&nbsp;&nbsp;Imala je i previše posla da bi sad traćila dure i dure na nešto što je izvan njene kontrole.
<BR>&nbsp;&nbsp;&nbsp;&nbsp;&nbsp;Ona iskaza, na gal-drugom, svoj šturi komentar.
<BR>
<BR>&nbsp;&nbsp;&nbsp;&nbsp;&nbsp;O, pa odluči li već jednom
<BR>&nbsp;&nbsp;&nbsp;&nbsp;&nbsp;da u dejstvo stupiš?
<BR>&nbsp;&nbsp;&nbsp;&nbsp;&nbsp;Tako mi je drago,
<BR>&nbsp;&nbsp;&nbsp;&nbsp;&nbsp;dugovečni sveti Stvore.
<BR>
<BR>&nbsp;&nbsp;&nbsp;&nbsp;&nbsp;Oprosti smrtniku bednom
<BR>&nbsp;&nbsp;&nbsp;&nbsp;&nbsp;i nemoj da se ljutiš
<BR>&nbsp;&nbsp;&nbsp;&nbsp;&nbsp;jer neki od nas ne žive dugo
<BR>&nbsp;&nbsp;&nbsp;&nbsp;&nbsp;i nemaju vremena za tvoje govore.
<BR>
<BR>&nbsp;&nbsp;&nbsp;&nbsp;&nbsp;Evasku - tren kasnije, ali pola svetlosne godine daleko - došlo je kao kratka, užasno bolna vibracija u vosku. U drevnom vosku, koji se nakupljao tokom mnogih jadura života njegovog prethodnika, Aska, starog trekijevskog mudraca.
<BR>&nbsp;&nbsp;&nbsp;&nbsp;&nbsp;Neželjena isparenja navališe uz središnji 'dimnjak' koji je svim torusima zajednički, prođoše i kroz diktatora na vrhu i izduvaše se kao jedan zbijen oblačak.
<BR>&nbsp;&nbsp;&nbsp;&nbsp;&nbsp;Hvaljena budi sudbino...
<BR>&nbsp;&nbsp;&nbsp;&nbsp;&nbsp;Druge kupe natrpanih prstenova uzmakoše od Evaska; nervirao ih je taj miris kakav još nikada ne osetiše, pomešan sa tragovima primitivizma zemlje jijoanske.
<BR>&nbsp;&nbsp;&nbsp;&nbsp;&nbsp;Ali starija od dve svešteničke kupe prstenova, jofurski glavni sveštenik, automatski je reagovao na taj pobožni dim. Naklonio se na tu stranu i dodado:
<BR>&nbsp;&nbsp;&nbsp;&nbsp;&nbsp;Amin...
</P></TD></TR></TABLE>
<P class="next">
<A HREF=p180.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
