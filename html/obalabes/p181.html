<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>DVER
<P>&nbsp;&nbsp;&nbsp;&nbsp;&nbsp;Unutar broda-mamca, on pade na palubu i poče se naprezati kao da povraća. Zapravo je u njegovom želucu malo čega bilo, pa nije ni mogao mnogo povraćati.
<BR>&nbsp;&nbsp;&nbsp;&nbsp;&nbsp;Nekako u sredini tog neprijatnog doživljaja, jedna druga, sasvim drugačija vrsta rastrojstva prostruja kroz Dvera. Na tren se činilo kao da mu se Jedinstveni uselio u glavu i kao da pokušava opet nešto da kaže. Ovo čudno, vrtoglavo osećanje moglo je, maltene, biti i prijatno, da Dverovo telo nije već bilo u procesu bljuvanja.
<BR>&nbsp;&nbsp;&nbsp;&nbsp;&nbsp;Talas je proleteo pre nego što je Dver imao priliku da oceni šta se događa. Ali i iz drugih razloga on više ni tren nije smeo da izgubi.
<BR>&nbsp;&nbsp;&nbsp;&nbsp;&nbsp;Znao je da će Jofuri za kratko vreme pregledati ostatke njegovog balona i da će onda preći na drugi po redosledu mehur... ovaj, njegov sadašnji.
<BR>&nbsp;&nbsp;&nbsp;&nbsp;&nbsp;Pri punoj gravitaciji, najverovatnije ne bi stigao da protrči celom dužinom broda i pobegne na vreme. Ali Dver je bio sklon da koristi uslove koji se na 'terenu' zadese; zato sad brzo nauči sebe da leti.
</P></TD></TR></TABLE>
<P class="next">
<A HREF=p182.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
