<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H2>VII
<BR>@03 = Alegorija
<P>&nbsp;&nbsp;&nbsp;&nbsp;&nbsp;"Majstore", reče student. "Vaseljena je toliko složena, da je Tvorac svakako nije mogao samo čistom voljom pokrenuti. Spremajući svoj plan i komandujući anđelima da ga sprovedu, On se sigurno služio i računarima."
<BR>&nbsp;&nbsp;&nbsp;&nbsp;&nbsp;Veliki znalac razmišljao je o ovome nekoliko perioda, pre nego što je dao negativan odgovor.
<BR>&nbsp;&nbsp;&nbsp;&nbsp;&nbsp;"Nisi u pravu. Nijedna stvarnost ne može se u celosti modelovati računskom mašinom koja je sadržana u toj stvarnosti i koja je njen sastavni deo. Bog nije upotrebio računare da bi stvorio svet. Upotrebio je matematiku."
<BR>&nbsp;&nbsp;&nbsp;&nbsp;&nbsp;Student je o ovoj mudrosti premišljao dugo, a onda istrajao u svom stavu.
<BR>&nbsp;&nbsp;&nbsp;&nbsp;&nbsp;"Pa, neka je tako i bilo kad je dočaravao sebi sliku budućeg sveta i kad ga je stvarao, Majstore - i kad je predviđao buduće posledice u doznavanju sudbine - ali, održavanje? Kosmos je ogromna mreža odluka, koje su međusobno prepletane. Svake femtosekunde čine se izbori između raznih mogućnosti, a u skladu sa tim izborima, živa bića dobijaju ili gube.
<BR>&nbsp;&nbsp;&nbsp;&nbsp;&nbsp;Kako mogu Tvorčevi pomoćnici da obavljaju te mirijade lokalnih račvanja, ako se ne služe kompjuterskim modelima?"
<BR>&nbsp;&nbsp;&nbsp;&nbsp;&nbsp;Opet veliki mudrac okrete pogled od njega, prekorno. I reče: "Njegova glavna pomoćnica, a to je Ifni, odlučuje o takvim stvarima. Ali ni njoj nisu potrebni složeni alati da bi odlučivala o lokalnim događajima.
<BR>&nbsp;&nbsp;&nbsp;&nbsp;&nbsp;Ona, u ime Tvorca, vlada svetom tako što baca kockice."
</P></TD></TR></TABLE>
<P class="next">
<A HREF=p91.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
