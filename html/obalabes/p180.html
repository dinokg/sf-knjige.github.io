<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>LARK
<P>&nbsp;&nbsp;&nbsp;&nbsp;&nbsp;"Lark, tvoja šaka!"
<BR>&nbsp;&nbsp;&nbsp;&nbsp;&nbsp;Drhtao je, pokušavajući da kontroliše napad koji ga je sasvim iznenada obuzeo i naveo da skine amajliju sa sebe i da je čvrsto stisne šakom. Sad nije popuštao stisak, iako mu je taj komad minerala počeo pržiti kožu.
<BR>&nbsp;&nbsp;&nbsp;&nbsp;&nbsp;Bili su oboje i sad šćućureni iza visokih i debelih 'stubova' nalik na jofurska tela; ta skupina kipova u sredini kontrolne sale bila im je jedini zaklon od pogleda neprijatelja. Zato se nije usudio da jaukne od bola. Lingova je sad svim silama pokušavala da mu otvori stisnutu pesnicu i izvuče amajliju; a on se samo trudio da se ne rita i ne bacaka. Najzad ta krhotina kamena ispade, i to njemu u krilo, pa odatle na pod, šireći smrad oprženog mesa. Toplota se u mineralu nastavila povećavati, čak i sad. Oni uzmakoše malo. Kamen se užari toliko da je bilo teško gledati pravo u njega.
<BR>&nbsp;&nbsp;&nbsp;&nbsp;&nbsp;"Ne!" šapnu Lark, videći da se Lingova baca napred i pokušava da zgrabi kožnu vrpcu. Na njegovo iznenađenje, vrpca je ostala dobro očuvana. Lingova uhvati onaj kraj najudaljeniji od minerala, ustade i zavrte amajliju oko glave, širokim zamasima, jedanput, dvaput. Izgledala je kao da oko sebe vitla jednim malim, žestokim suncem.
<BR>&nbsp;&nbsp;&nbsp;&nbsp;&nbsp;Ispusti ga, i Larkov talisman polete širokom, uzlaznom, lučnom putanjom preko jofurske kontrolne dvorane, napred, ka središnjim ekranima.
<BR>&nbsp;&nbsp;&nbsp;&nbsp;&nbsp;Neka vriska i cika nastade tamo i smrad tako prodoran da Lark poče da se guši.
<BR>&nbsp;&nbsp;&nbsp;&nbsp;&nbsp;"Pa, zašto si..." poče on, ali ga Lingova povuče za ruku.
<BR>&nbsp;&nbsp;&nbsp;&nbsp;&nbsp;"Morali smo da pokušamo neku diverziju. Idemo, sad nam je prilika!"
<BR>&nbsp;&nbsp;&nbsp;&nbsp;&nbsp;Lark je žmirkao, zapanjen snagom svojih navika. On se čak i ljutio na ovu mladu ženu što je odbacila njegov amulet; i više od toga, morao je savladavati želju da potrči za tim predmetom - za jednim kamenom.
<BR>&nbsp;&nbsp;&nbsp;&nbsp;&nbsp;Ma, ostavi, dobro je da si se toga otarasio, reče on sebi čvrsto i klimnu glavom Lingovoj.
<BR>&nbsp;&nbsp;&nbsp;&nbsp;&nbsp;"U pravu si, idemo."
</P></TD></TR></TABLE>
<P class="next">
<A HREF=p181.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
