<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>26.
<P>&nbsp;&nbsp;&nbsp;&nbsp;&nbsp;Mom narodu ja sam i otac i majka. Upoznao sam ekstazu rođenja i ektazu smrti i znani su mi obrasci koje vi morate da naučite. Nisam li tumarao, opijen, kroz vaseljenu obličja? Da! Video sam vas ocrtane u svetlosti. Ta vaseljena za koju govorite da je vidite i osećate, ta vaseljena moj je san. Moja energija se uredsređuje na njega i ja sam u ma kom carstvu i svakom carstvu. Tako ste i vi rođeni.
<BR>
<BR>&nbsp;&nbsp;&nbsp;&nbsp;&nbsp;'Ukradeni dnevnici'
<BR>
<BR>&nbsp;&nbsp;&nbsp;&nbsp;&nbsp;"Moje Ribogovornice su mi saopštile da si odmah po povratku sa Siajnoka otišao u Citadelu", reče Leto.
<BR>&nbsp;&nbsp;&nbsp;&nbsp;&nbsp;Upravio je optužujući pogled u Ajdaha koji je stajao pored mesta na kome je sedela Hvi pre jednog časa. Tako mali vremenski razmak - pa ipak je Leto oećao prazninu kao da su protekli vekovi.
<BR>&nbsp;&nbsp;&nbsp;&nbsp;&nbsp;"Bilo mi je potrebno vreme da razmislim", reče Ajdaho. Bacio je pogled u udubljenje u kome su počivala Letova kola.
<BR>&nbsp;&nbsp;&nbsp;&nbsp;&nbsp;"I da razgovaraš sa Sionom?"
<BR>&nbsp;&nbsp;&nbsp;&nbsp;&nbsp;"Da." Ajdaho podiže pogled ka Letovom licu.
<BR>&nbsp;&nbsp;&nbsp;&nbsp;&nbsp;"Ali tražio si Monea", reče Leto.
<BR>&nbsp;&nbsp;&nbsp;&nbsp;&nbsp;"Da li te izveštavaju o svakom mom pokretu?" upita plaho Ajdaho.
<BR>&nbsp;&nbsp;&nbsp;&nbsp;&nbsp;"Ne o svakom."
<BR>&nbsp;&nbsp;&nbsp;&nbsp;&nbsp;"Ponekad je ljudima potrebno da budu sami."
<BR>&nbsp;&nbsp;&nbsp;&nbsp;&nbsp;"Razume se. No, nemoj da optužuješ Ribogovornice zato što se brinu o tebi."
<BR>&nbsp;&nbsp;&nbsp;&nbsp;&nbsp;"Siona kaže da će biti stavljena na kušnju!"
<BR>&nbsp;&nbsp;&nbsp;&nbsp;&nbsp;"Jesi li zbog toga tražio Monea?"
<BR>&nbsp;&nbsp;&nbsp;&nbsp;&nbsp;"Kakva je to provera?"
<BR>&nbsp;&nbsp;&nbsp;&nbsp;&nbsp;"Moneo zna. Pretpostavljam da si zbog toga želeo da ga vidiš."
<BR>&nbsp;&nbsp;&nbsp;&nbsp;&nbsp;"Ništa ti ne pretpostavljaš! Ti znaš."
<BR>&nbsp;&nbsp;&nbsp;&nbsp;&nbsp;"Siajnok te je uznemirio, Dankane. Žao mi je."
<BR>&nbsp;&nbsp;&nbsp;&nbsp;&nbsp;"Da li imaš predstavu o tome kako je meni... ovde?"
<BR>&nbsp;&nbsp;&nbsp;&nbsp;&nbsp;"Sudbina gole nije laka", reče Leto. "Neki životi su teži od drugih."
<BR>&nbsp;&nbsp;&nbsp;&nbsp;&nbsp;"Nije mi potrebna nikakva mladalačka filozofija."
<BR>&nbsp;&nbsp;&nbsp;&nbsp;&nbsp;"Šta ti je potrebno, Dankane?"
<BR>&nbsp;&nbsp;&nbsp;&nbsp;&nbsp;"Potrebno mi je da saznam neke stvari."
<BR>&nbsp;&nbsp;&nbsp;&nbsp;&nbsp;"Na primer?"
<BR>&nbsp;&nbsp;&nbsp;&nbsp;&nbsp;"Ne shvatam nijednog čoveka oko tebe! Ne pokazujući nikakvo iznenađenje, Moneo mi je rekao da je Siona učesnik pobune protiv tebe. Njegova rođena kćer!"
<BR>&nbsp;&nbsp;&nbsp;&nbsp;&nbsp;"U svoje vreme Moneo je takođe bio pobunjenik."
<BR>&nbsp;&nbsp;&nbsp;&nbsp;&nbsp;"Pa, o tome i govorim. Jesi li i njega proveravao?"
<BR>&nbsp;&nbsp;&nbsp;&nbsp;&nbsp;"Da."
<BR>&nbsp;&nbsp;&nbsp;&nbsp;&nbsp;"Hoćeš li i mene?"
<BR>&nbsp;&nbsp;&nbsp;&nbsp;&nbsp;"Upravo te proveravam."
<BR>&nbsp;&nbsp;&nbsp;&nbsp;&nbsp;Ajdaho je nekoliko časaka zurio u njega, a zatim reče: "Ne razumem tvoju vladavinu, tvoje Carstvo, ništa od svega toga. Što više otkrivam, to više shvatam da mi nije jasno šta se, zapravo, događa."
<BR>&nbsp;&nbsp;&nbsp;&nbsp;&nbsp;"Kakva sreća da si konačno otkrio puteve mudrosti."
<BR>&nbsp;&nbsp;&nbsp;&nbsp;&nbsp;"Šta?" Silovit izliv Ajdahove zbunjenosti uzdigao je njegov glas do ratničkog pokliča, koji ispuni malu sobu.
<BR>&nbsp;&nbsp;&nbsp;&nbsp;&nbsp;Leto se osmehnu. "Dankane, zar ti nisam rekao da je najsavršenija prepreka saznavanju kada pomisliš da nešto znaš?"
<BR>&nbsp;&nbsp;&nbsp;&nbsp;&nbsp;"Onda mi reci šta se dogada?"
<BR>&nbsp;&nbsp;&nbsp;&nbsp;&nbsp;"Moj prijatelj Dankan Ajdaho stiče jednu novu naviku. Uči da uvek gleda iza onog što misli da zna."
<BR>&nbsp;&nbsp;&nbsp;&nbsp;&nbsp;"U redu, u redu." Ajdaho je polako klimao u ritmu izgovaranja reči. "Šta je to iza što je uticalo da uzmem udela u onome u Siajnoku?"
<BR>&nbsp;&nbsp;&nbsp;&nbsp;&nbsp;"Nastojim da vežem Ribogovornice sa zapovednikom moje straže."
<BR>&nbsp;&nbsp;&nbsp;&nbsp;&nbsp;"A ja moram da ih odbijam. Pratnja koja me je izvela iz Citadele želela je da se zaustavi zbog jedne orgije. A one koje su me dovele ovamo kada si ti..."
<BR>&nbsp;&nbsp;&nbsp;&nbsp;&nbsp;"One znaju kakvo mi zadovoljstvo pričinjava da vidim decu Dankana Ajdaha."
<BR>&nbsp;&nbsp;&nbsp;&nbsp;&nbsp;"Proklet bio! Ja nisam tvoj rasplodni pastuv!"
<BR>&nbsp;&nbsp;&nbsp;&nbsp;&nbsp;"Nema potrebe da vičeš, Dankane."
<BR>&nbsp;&nbsp;&nbsp;&nbsp;&nbsp;Ajdaho nekoliko puta duboko uzdahnu, a zatim reče: "Kad im kažem 'Ne' one se u početku ponašaju uvređeno, a potom postupaju sa mnom kao da sam neki prokleti... " Zavrteo je glavom i dodao: "Neki prokleti svetac ili tako nešto."
<BR>&nbsp;&nbsp;&nbsp;&nbsp;&nbsp;"Zar ti se ne pokoravaju?"
<BR>&nbsp;&nbsp;&nbsp;&nbsp;&nbsp;"Ne postavljaju nikakva pitanja... osim ako to nije suprotno tvojim naređenjima. Ja nisam želeo da dođem ovamo."
<BR>&nbsp;&nbsp;&nbsp;&nbsp;&nbsp;"Pa, ipak su te dovele."
<BR>&nbsp;&nbsp;&nbsp;&nbsp;&nbsp;"Prokleto dobro znaš da tebi nikada ne bi otkazale poslušnost."
<BR>&nbsp;&nbsp;&nbsp;&nbsp;&nbsp;"Drago mi je što si došao, Dankane."
<BR>&nbsp;&nbsp;&nbsp;&nbsp;&nbsp;"Oh, to mogu da primetim."
<BR>&nbsp;&nbsp;&nbsp;&nbsp;&nbsp;"Ribogovornice znaju koliko si ti poseban, koliko te ja volim i koliko ti dugujem. Kada smo ti i ja posredi, nikad se ne postavlja pitanje poslušnosti ili neposlušnosti. Zapamti, Dankane, nikad."
<BR>&nbsp;&nbsp;&nbsp;&nbsp;&nbsp;"Šta je onda u pitanju?"
<BR>&nbsp;&nbsp;&nbsp;&nbsp;&nbsp;"Odanost."
<BR>&nbsp;&nbsp;&nbsp;&nbsp;&nbsp;Ajdaho zamišljeno utonu u ćutanje.
<BR>&nbsp;&nbsp;&nbsp;&nbsp;&nbsp;"Jesi li osetio moć Siajnoka", upita Leto.
<BR>&nbsp;&nbsp;&nbsp;&nbsp;&nbsp;"Tričarija."
<BR>&nbsp;&nbsp;&nbsp;&nbsp;&nbsp;"Zbog čega te je onda to uznemirilo?"
<BR>&nbsp;&nbsp;&nbsp;&nbsp;&nbsp;"Tvoje Ribogovornice nisu vojska, one su tvoja policijska sila."
<BR>&nbsp;&nbsp;&nbsp;&nbsp;&nbsp;"Tako mi mog imena, uveravam te da nisi u pravu. Policija je neizbežno podmićena."
<BR>&nbsp;&nbsp;&nbsp;&nbsp;&nbsp;"Iskušavaš me putem moći", prebaci mu Ajdaho.
<BR>&nbsp;&nbsp;&nbsp;&nbsp;&nbsp;"To je ta provera, Dankane."
<BR>&nbsp;&nbsp;&nbsp;&nbsp;&nbsp;"Ne veruješ mi?"
<BR>&nbsp;&nbsp;&nbsp;&nbsp;&nbsp;"Podrazumeva se da verujem u tvoju bespogovornu odanost Atreidima."
<BR>&nbsp;&nbsp;&nbsp;&nbsp;&nbsp;"Čemu onda sva ova jalava priča o podmićivanju i proveri?"
<BR>&nbsp;&nbsp;&nbsp;&nbsp;&nbsp;"Ti si me optužio da držim policijsku silu. Policija uvek vodi računa o tome da zločinci napreduju. Potrebno je da policajac bude odista glup pa da prenebregne činjenicu da je položaj izvršnog organa vlasti najisplativije mesto u svetu kriminala uopšte."
<BR>&nbsp;&nbsp;&nbsp;&nbsp;&nbsp;Ajdaho ovlaži jezikom usne i pogleda Leta, očito pometen.
<BR>&nbsp;&nbsp;&nbsp;&nbsp;&nbsp;"Ali moralna priprema za... mislim zakonito... zatvori za..."
<BR>&nbsp;&nbsp;&nbsp;&nbsp;&nbsp;"Kakva korist od zakona i zatvora kada kršenje zakona nije greh?"
<BR>&nbsp;&nbsp;&nbsp;&nbsp;&nbsp;Ajdaho polako nakrivi glavu na desnu stranu: "Pokušavaš li da mi kažeš da je tvoja prokleta religija..."
<BR>&nbsp;&nbsp;&nbsp;&nbsp;&nbsp;"Kažnjavanje grehova može biti krajnje neobično."
<BR>&nbsp;&nbsp;&nbsp;&nbsp;&nbsp;Ajdaho pokaza palcem preko ramena ka svetu što je ležao iza vrata male odaje. "Sve te priče o smrtmim kaznama... o tom batinjanju."
<BR>&nbsp;&nbsp;&nbsp;&nbsp;&nbsp;"Nastojim da se što je moguće manje oslanjam na zakone i zatvore."
<BR>&nbsp;&nbsp;&nbsp;&nbsp;&nbsp;"Moraš da imaš neke zatvore!"
<BR>&nbsp;&nbsp;&nbsp;&nbsp;&nbsp;"Zar moram? Zatvori su potrebni samo da bi se proizvela opsena da su sudovi i policija delotvorni. Oni su neka vrsta osiguranja posla."
<BR>&nbsp;&nbsp;&nbsp;&nbsp;&nbsp;Ajdaho se napola okrenu i uperi kažiprst ka vratima kroz koja je ušao u malu sabu. "Imaš čitave planete, koje nisu ništa drugo do zatvori!"
<BR>&nbsp;&nbsp;&nbsp;&nbsp;&nbsp;"Pretpostavljam da bi svuda mogao da vidiš zatvor, ukoliko je to u skladu sa tvojim prividima."
<BR>&nbsp;&nbsp;&nbsp;&nbsp;&nbsp;"Prividi!" Ajdaho naglo spusti ruku niz bok i ostade bez reči.
<BR>&nbsp;&nbsp;&nbsp;&nbsp;&nbsp;"Da. Govoriš o zatvorima, policiji i zakonima, sve samim savršenim prividima iza kojih jedna koristoljubiva, vlastodržačka vrhuška može da dejstvuje uočavajući sasvim tačno da je iznad vlastitih zakona."
<BR>&nbsp;&nbsp;&nbsp;&nbsp;&nbsp;"I ti zaista misliš da se sa zločinom može izaći na kraj uz..."
<BR>&nbsp;&nbsp;&nbsp;&nbsp;&nbsp;"Ne sa zločinima, Dankane, sa grehovima..."
<BR>&nbsp;&nbsp;&nbsp;&nbsp;&nbsp;"Ti, dakle smatraš da tvoja religija može..."
<BR>&nbsp;&nbsp;&nbsp;&nbsp;&nbsp;"Jesi li zapazio osnovne grehe?"
<BR>&nbsp;&nbsp;&nbsp;&nbsp;&nbsp;"Šta?"
<BR>&nbsp;&nbsp;&nbsp;&nbsp;&nbsp;"Pokušaji da se podmite članovi moje vlade i podmićivanja koja vrše članovi moje Vlade."
<BR>&nbsp;&nbsp;&nbsp;&nbsp;&nbsp;"A u čemu se sastoji to podmićivanje?"
<BR>&nbsp;&nbsp;&nbsp;&nbsp;&nbsp;"U biti, reč je o nemaru da se uoči i obožava svetost boga Leta."
<BR>&nbsp;&nbsp;&nbsp;&nbsp;&nbsp;"Tebe?"
<BR>&nbsp;&nbsp;&nbsp;&nbsp;&nbsp;"Mene."
<BR>&nbsp;&nbsp;&nbsp;&nbsp;&nbsp;"Ali na samom početku si mi rekao da..."
<BR>&nbsp;&nbsp;&nbsp;&nbsp;&nbsp;"Misliš da ja ne verujem u vlastitu božansku prirodu? Budi obazriv, Dankane."
<BR>&nbsp;&nbsp;&nbsp;&nbsp;&nbsp;Ajdahov glas poprimi srditu jednolikost. "Rekao si mi da je jedan od mojih zadataka da potpomognem čuvanju tvoje tajne, da si..."
<BR>&nbsp;&nbsp;&nbsp;&nbsp;&nbsp;"Ti ne znaš moju tajnu."
<BR>&nbsp;&nbsp;&nbsp;&nbsp;&nbsp;"Da si tiranin? To nije..."
<BR>&nbsp;&nbsp;&nbsp;&nbsp;&nbsp;"Bogovi imaju više moći nego tirani, Dankane."
<BR>&nbsp;&nbsp;&nbsp;&nbsp;&nbsp;"Ne dopada mi se ovo što sada čujem."
<BR>&nbsp;&nbsp;&nbsp;&nbsp;&nbsp;"Kada je ijedan Atreid ikada od tebe tražio da ti se dopada tvoj posao?"
<BR>&nbsp;&nbsp;&nbsp;&nbsp;&nbsp;"Tražiš da zapovedam tvojim Ribogovornicama koje su i sudije i porota i krvnici..." provali iz Ajdaha.
<BR>&nbsp;&nbsp;&nbsp;&nbsp;&nbsp;"I šta još?"
<BR>&nbsp;&nbsp;&nbsp;&nbsp;&nbsp;Ajdaho je ćutao.
<BR>&nbsp;&nbsp;&nbsp;&nbsp;&nbsp;Leto je hladnim pogledom merio razdaljinu između njih dvojice; tako kratko rastojanje, a ipak toliko veliko. Ovo je kao poigravanje sa već upecanom ribom, pomisli Leto. Moraš da proračunaš kritičnu tačku svakog elementa u toj borbi.
<BR>&nbsp;&nbsp;&nbsp;&nbsp;&nbsp;Problem sa Ajdahon bio je u tome što bi, čim se nađe u mreži, to uvek ubrzavalo njegov kraj. A ovog puta to se događalo veoma brzo. Leta obuze tuga.
<BR>&nbsp;&nbsp;&nbsp;&nbsp;&nbsp;"Ja neću da te obožavam", reče Ajdaho.
<BR>&nbsp;&nbsp;&nbsp;&nbsp;&nbsp;"Ribogovornice su svesne da ti uživaš posebnu povlasticu", reče Leto.
<BR>&nbsp;&nbsp;&nbsp;&nbsp;&nbsp;"Kao Moneo i Siona?"
<BR>&nbsp;&nbsp;&nbsp;&nbsp;&nbsp;"Mnogo drugačiju."
<BR>&nbsp;&nbsp;&nbsp;&nbsp;&nbsp;"Pobunjenici su, dakle, poseban slučaj."
<BR>&nbsp;&nbsp;&nbsp;&nbsp;&nbsp;Leto se kiselo nasmeši.
<BR>&nbsp;&nbsp;&nbsp;&nbsp;&nbsp;"Svi moji najpoverljiviji podanici bili su u svoje vreme pobunjenici."
<BR>&nbsp;&nbsp;&nbsp;&nbsp;&nbsp;"Ja to nisam bio."
<BR>&nbsp;&nbsp;&nbsp;&nbsp;&nbsp;"Bio si sjajan pobunjenik. Pomogao si Atreidima da preotmu carstvo od vladajućeg monarha."
<BR>&nbsp;&nbsp;&nbsp;&nbsp;&nbsp;Ajdaho skide pogled sa Leta i stade da prebira po sećanju. "Zaista, jesam." Žustro je zavrteo glavom kao da želi da otrese nešto iz kose. "Pogledaj šta si učinio od tog carstva."
<BR>&nbsp;&nbsp;&nbsp;&nbsp;&nbsp;"Uneo sam jedno novo ustrojstvo u njega, ustrojstvo nad ustrojstvima."
<BR>&nbsp;&nbsp;&nbsp;&nbsp;&nbsp;"To ti misliš."
<BR>&nbsp;&nbsp;&nbsp;&nbsp;&nbsp;"Podaci su zamrznuti u ustrojstvima, Dankane. Mi možemo da upotrebimo jedno ustrojstvo da bismo razrešili neko drugo.
<BR>&nbsp;&nbsp;&nbsp;&nbsp;&nbsp;Nepostojana ustrojstva najteže je prepoznati i razumeti."
<BR>&nbsp;&nbsp;&nbsp;&nbsp;&nbsp;"I dalje trućarije."
<BR>&nbsp;&nbsp;&nbsp;&nbsp;&nbsp;"Već si jednom napravio ovakvu grešku."
<BR>&nbsp;&nbsp;&nbsp;&nbsp;&nbsp;"Zbog čega si Tleilaksima dopustio da me baskonačno vraćaju u život - jednog golu za drugim. Gde je u tome ustrojstvo?"
<BR>&nbsp;&nbsp;&nbsp;&nbsp;&nbsp;"Zbog vrednosti koje u izobilju poseduješ. Prepustiću mom ocu da ti to kaže."
<BR>&nbsp;&nbsp;&nbsp;&nbsp;&nbsp;Ajdaho se blago isceri.
<BR>&nbsp;&nbsp;&nbsp;&nbsp;&nbsp;Leto prozbori Muad'Dibovim glasom, pa mu čak i zakukuljeno lice poprimi očeve crte. "Bio si mi najbolji prijatelj, Dankane, bolji čak i od Garnija Haleka. Ali ja sam prošlost."
<BR>&nbsp;&nbsp;&nbsp;&nbsp;&nbsp;Ajdaho zapanjen, s mukom proguta pljuvačku. "Stvari koje činiš!"
<BR>&nbsp;&nbsp;&nbsp;&nbsp;&nbsp;"Iduna štetu Atreidima?"
<BR>&nbsp;&nbsp;&nbsp;&nbsp;&nbsp;"Prokleto si u pravu!"
<BR>&nbsp;&nbsp;&nbsp;&nbsp;&nbsp;Leto povrati Uobičajen glas. "Ipak, još sam Atreid."
<BR>&nbsp;&nbsp;&nbsp;&nbsp;&nbsp;"Jesi li, doista?"
<BR>&nbsp;&nbsp;&nbsp;&nbsp;&nbsp;"Šta bi drugo mogao da budem?"
<BR>&nbsp;&nbsp;&nbsp;&nbsp;&nbsp;"Kad bih samo znao!"
<BR>&nbsp;&nbsp;&nbsp;&nbsp;&nbsp;"Misliš li da izvodim trikove rečima i glasovima?"
<BR>&nbsp;&nbsp;&nbsp;&nbsp;&nbsp;"Do sto đavola, a šta, u stvari, činiš?"
<BR>&nbsp;&nbsp;&nbsp;&nbsp;&nbsp;"Štitim život dok polako postavljam pozornicu sa sledeći ciklus." "Štitiš život ubijanjem?"
<BR>&nbsp;&nbsp;&nbsp;&nbsp;&nbsp;"Smrt je često bila od koristi životu."
<BR>&nbsp;&nbsp;&nbsp;&nbsp;&nbsp;"To nije geslo Atreida."
<BR>&nbsp;&nbsp;&nbsp;&nbsp;&nbsp;"Ali, jeste. Mi često uviđamo vrednost smrti. Iksijanci, međutim, tu vrednost nikada nisu mogli da uoče."
<BR>&nbsp;&nbsp;&nbsp;&nbsp;&nbsp;"Šta Iksijanci imaju sa..."
<BR>&nbsp;&nbsp;&nbsp;&nbsp;&nbsp;"Puno toga. Oni žele da načine mašinu koja bi prikrila njihove druge mahinacije."
<BR>&nbsp;&nbsp;&nbsp;&nbsp;&nbsp;Ajdaho prozbori zamišljenim glasom: "Da li je zbog toga iksijanski ambasador bio ovde?"
<BR>&nbsp;&nbsp;&nbsp;&nbsp;&nbsp;"Video si Hvi Noree", reče Leto.
<BR>&nbsp;&nbsp;&nbsp;&nbsp;&nbsp;Ajdaho pokaza naviše. "Upravo je odlazila kada sam ja došao."
<BR>&nbsp;&nbsp;&nbsp;&nbsp;&nbsp;"Razgovarao si sa njom?"
<BR>&nbsp;&nbsp;&nbsp;&nbsp;&nbsp;"Pitao sam je šta je radila ovde. Odgovorila mi je da je birala stranu."
<BR>&nbsp;&nbsp;&nbsp;&nbsp;&nbsp;Gromki smeh provali iz Leta. "Oh, bože", reče on. "Tako je dobra. Da li ti je otkrila svoj izbor?"
<BR>&nbsp;&nbsp;&nbsp;&nbsp;&nbsp;"Rekla mi je da sada služi Bogocaru. Nisam joj poverovao, razume se."
<BR>&nbsp;&nbsp;&nbsp;&nbsp;&nbsp;"Ipak, trebalo je da joj poveruješ."
<BR>&nbsp;&nbsp;&nbsp;&nbsp;&nbsp;"Zbog čega?"
<BR>&nbsp;&nbsp;&nbsp;&nbsp;&nbsp;"Ah da. Zaboravio sam da si jednom posumnjao čak i u moju babu Džesiku."
<BR>&nbsp;&nbsp;&nbsp;&nbsp;&nbsp;"Imao sam dobar razlog za to."
<BR>&nbsp;&nbsp;&nbsp;&nbsp;&nbsp;"Da li isto tako sumnjaš i u Sionu?"
<BR>&nbsp;&nbsp;&nbsp;&nbsp;&nbsp;"Počinjem da sumnjam u svakog."
<BR>&nbsp;&nbsp;&nbsp;&nbsp;&nbsp;"A kažeš mi da ne znaš od kakve si mi koristi", reče Leto prekornim glasom.
<BR>&nbsp;&nbsp;&nbsp;&nbsp;&nbsp;"Šta je sa Sionom?" upita Ajdaho. "Rekla mi je da želiš da nas... hoću da kažem, do đavola."
<BR>&nbsp;&nbsp;&nbsp;&nbsp;&nbsp;"Ono u šta kod Sione moraš da imaš poverenja jeste njena kreativnost. Ona je u stanju da stvara novo i lepo. Istinska kreativnost uvek zavređuje poverenje."
<BR>&nbsp;&nbsp;&nbsp;&nbsp;&nbsp;"Čak i mahinacije Iksijanaca?"
<BR>&nbsp;&nbsp;&nbsp;&nbsp;&nbsp;"To nije kreativno. Kreativnost se uvek prepoznaje po tome što je širom otkrivena. Skrivanje odaje postojanje neke druge sile."
<BR>&nbsp;&nbsp;&nbsp;&nbsp;&nbsp;"Onda ne veruješ ovoj Hvi Noree, ali..."
<BR>&nbsp;&nbsp;&nbsp;&nbsp;&nbsp;"Verujem joj, i to upravo iz razloga koje sam ti sad izneo."
<BR>&nbsp;&nbsp;&nbsp;&nbsp;&nbsp;Ajdaho se namrgodi, a zatim opusti i uzdahnu. "Najbolje će biti da se potrudim da je bolje upoznam. Ako je ona neko koga ti..."
<BR>&nbsp;&nbsp;&nbsp;&nbsp;&nbsp;"Ne! Držaćeš se podalje od Hvi Noree. Smislio sam za nju nešto posebno."
</P></TD></TR></TABLE>
<P class="next">
<A HREF=p28.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
