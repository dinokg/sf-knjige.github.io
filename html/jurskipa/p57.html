<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>MREŽA
<P>&nbsp;&nbsp;&nbsp;&nbsp;&nbsp;Dok je pokušavao da se vrati na glavni ekran, Tim se iznenada našao izgubljen u isprepletanom nizu kontrolnih ekrana. Većina sistama ima jedno jedino dugme, ili jednu jedinu komandu da se vratiš na prethodni ekran, ili u glavni meni. Međutim, ovaj sistem nije imao - ili barem on to nije znao. Takođe je bio siguran da je help ugrađen u sistem, ali ni njega nije mogao da nađe, a Leksi je skakala gore-dole i vikala mu uvo, što ga je činilo nervoznim.
<BR>&nbsp;&nbsp;&nbsp;&nbsp;&nbsp;Konačno, vratio se na glavni ekran. Nije bio siguran šta je uradio, ali vratio se. Zastao je, tražeći komnsu.
<BR>&nbsp;&nbsp;&nbsp;&nbsp;&nbsp;"Učini nešto, Timi!"
<BR>&nbsp;&nbsp;&nbsp;&nbsp;&nbsp;"Hoćeš li da zavežeš? Pokušavam da nađem help." Pritisnuo je TEMPLATE/MAIN. Ekran je ispunio složen dijagram, sa međusobno povezanim poljima i strelicama.
<BR>&nbsp;&nbsp;&nbsp;&nbsp;&nbsp;Nije dobro, nije dobro.
<BR>&nbsp;&nbsp;&nbsp;&nbsp;&nbsp;Protisnuo je COMMON INTERFACE. Ekran se promenio:
<BR>
<BR>&nbsp;&nbsp;&nbsp;&nbsp;&nbsp;"Šta je to?" upita Leksi. "Zašto ne uključiš struju?"
<BR>&nbsp;&nbsp;&nbsp;&nbsp;&nbsp;Nije obraćao pažnju na nju. Možda se help ovog sistema zove 'info'? Pritisnuo je INFO.
<BR>
<BR>&nbsp;&nbsp;&nbsp;&nbsp;&nbsp;"Tim-iii", zavapila je Leksi, ali on je već pritisnuo FIND. Dobio je još jedan beskoristan prozor. Pritisnuo je GO BACK.
<BR>
<BR>&nbsp;&nbsp;&nbsp;&nbsp;&nbsp;Preko radija, čuo je Malduna: "Kako ide, Tim?" Nije se trudio da odgovori. Mahnito je pritiskivao dugme za dugmetom.
<BR>&nbsp;&nbsp;&nbsp;&nbsp;&nbsp;Iznenada, bez upozorenja, vratio se na glavni ekran.
<BR>
<BR>&nbsp;&nbsp;&nbsp;&nbsp;&nbsp;Proučavao je ekran. Izgledalo je kao da i ELECTRICAL MAIN i SETGRIDS DNL imaju nekakve veze s mrežom. Primetio je da bi, takođe, SAFETY/HEALTH i CRITICAL LOCKS mogli biti važni. čuo je režanje raptora. Morao je da izabere. Pritisnuo je SETGRIDS DNL i zavapio kad je video:
<BR>
<BR>&nbsp;&nbsp;&nbsp;&nbsp;&nbsp;Nije znao šta da radi. Pritisnuo je STANDARD PARAMETERS.
<BR>
<BR>&nbsp;&nbsp;&nbsp;&nbsp;&nbsp;STANDARDNI PARAMETRI
<BR>&nbsp;&nbsp;&nbsp;&nbsp;&nbsp;Mreže parka B4-C6 Spoljne mreže C2-D2
<BR>&nbsp;&nbsp;&nbsp;&nbsp;&nbsp;Zoološke mreže BB-07 Mreže zabrana R4-R4
<BR>&nbsp;&nbsp;&nbsp;&nbsp;&nbsp;Mreže kolibe F4-D4 Mreže održ E5-L6
<BR>&nbsp;&nbsp;&nbsp;&nbsp;&nbsp;Glavne mreže C4-G7 Senzorske mreže D5-G4
<BR>&nbsp;&nbsp;&nbsp;&nbsp;&nbsp;Pomoćne mreže AH-B5 Mreže jezgra A1-C1
<BR>&nbsp;&nbsp;&nbsp;&nbsp;&nbsp;Integitet kola nije testiran
<BR>&nbsp;&nbsp;&nbsp;&nbsp;&nbsp;Bezbednosne mreže ostaju automatske
<BR>
<BR>&nbsp;&nbsp;&nbsp;&nbsp;&nbsp;Tim je vrteo glavom, izbezumljen. Trebalo mu je trenutak da shvati da je upravo dobio vrednu informaciju. Sad je znao mrežne koordinate kolibe! Pritisnuo je mrežu G4.
<BR>
<BR>&nbsp;&nbsp;&nbsp;&nbsp;&nbsp;MREŽA NAPAJANJA F4 (SAFARI KOLIBA)
<BR>&nbsp;&nbsp;&nbsp;&nbsp;&nbsp;KOMANDA SE NE MOŽE IZVRŠITI. GREŠKA-505
<BR>
<BR>&nbsp;&nbsp;&nbsp;&nbsp;&nbsp;(Napajanje nekompatibilno sa komandom greška
<BR>&nbsp;&nbsp;&nbsp;&nbsp;&nbsp;Pog. priručnik stranice 4.09-4.11)
<BR>
<BR>&nbsp;&nbsp;&nbsp;&nbsp;&nbsp;"Ne radi", reče Leksi.
<BR>&nbsp;&nbsp;&nbsp;&nbsp;&nbsp;"Znam!" Pritisnuo je još jedno dugme. Ekran je ponovo blesnuo.
<BR>
<BR>&nbsp;&nbsp;&nbsp;&nbsp;&nbsp;MREŽA NAPAJANJA F4 (SAFARI KOLIBA)
<BR>&nbsp;&nbsp;&nbsp;&nbsp;&nbsp;KOMANDA SE NE MOŽE IZVRŠITI. GREŠKA-505
<BR>
<BR>&nbsp;&nbsp;&nbsp;&nbsp;&nbsp;(Napajanje nekompatibilno sa komandom greška
<BR>&nbsp;&nbsp;&nbsp;&nbsp;&nbsp;Pog. priručnik stranice 4.09-4.11)
<BR>
<BR>&nbsp;&nbsp;&nbsp;&nbsp;&nbsp;Tim je pokušao da ostane miran, da razmisli. Iz nekog razloga, neprestano je dobijao poruke o grešci kad god bi pokušao da uključi mrežu. Pisalo je da je napajanje nekompatibilno sa komandom koju je davao. Ali šta je to značilo. Zašto je napajanje bilo nekompatibilno?
<BR>&nbsp;&nbsp;&nbsp;&nbsp;&nbsp;"Timi...", reče Leksi; vukla ga je za ruku.
<BR>&nbsp;&nbsp;&nbsp;&nbsp;&nbsp;"Ne sad, Leksi."
<BR>&nbsp;&nbsp;&nbsp;&nbsp;&nbsp;"Da, sad", reče ona i odvuče ga od ekrana i konzole. A onda je čuo režanje raptora.
<BR>&nbsp;&nbsp;&nbsp;&nbsp;&nbsp;Dolazilo je iz hodnika. Na prozoru iznad Malkolmovog kreveta, raptori su već gotovo pregrizli drugu metalnu šipku. Sada su mogli da potpuno proture glave kroz razbijeno staklo i bacaju se i reže na ljude ispod njih. Trenutak kasnije, povukli bi se i nastavili da glođu metal.
<BR>&nbsp;&nbsp;&nbsp;&nbsp;&nbsp;Malkolm reče: "Ne treba im još mnogo. Tri, četiri minuta." Pritisnuo je dugme radija. "Time, jesi li tu? Time?"
<BR>&nbsp;&nbsp;&nbsp;&nbsp;&nbsp;Nije bilo odgovora.
<BR>&nbsp;&nbsp;&nbsp;&nbsp;&nbsp;Tim je iskliznuo kroz vrata i ugledao velociraptora dole ne kraju hodnika, kako stoji pored balkona. Zapanjeno ga je gledao. Kako li je izišao iz zamrzivača?
<BR>&nbsp;&nbsp;&nbsp;&nbsp;&nbsp;A onda, dok je gledao, još jedan raptor iznenada se pojavio na balkonu i on je shvatio. Raptor uopšte nije pobegao iz zamrzivača. Došao je spolja. Skočio je sa zemlje. Drugi raptor tiho je doskočio i savršeno održao ravnotežu na ogradi. Tim nije mogao da veruje. Velika životinja je skočila deset stopa verikalno naviše. Više od deset stopa. Mora da su joj noge neverovatno jake.
<BR>&nbsp;&nbsp;&nbsp;&nbsp;&nbsp;Leksi prošapta: "Mislim da si rekao da ne mogu..."
<BR>&nbsp;&nbsp;&nbsp;&nbsp;&nbsp;"Šššš." Tim je pokušavao da razmišlja, ali je gledao s nekom vrstog uplašneog divljenja kako treći raptor doskače na balkon. Životinje su se jedan trenutak besciljno vrzmale po hodniku, a onda su krenule napred, jedna za drugom. Prilazeći njemu i Leksi.
<BR>&nbsp;&nbsp;&nbsp;&nbsp;&nbsp;Tiho, Tim se leđima naslonio na vrata iza sebe, ne bi li se vratio u kontrolnu sobu. Ali vrata su se zaglavila. Gurnuo je jače.
<BR>&nbsp;&nbsp;&nbsp;&nbsp;&nbsp;"Zaključana su", prošapta Leksi. Pokazala je na prorez za sigurnosnu karticu pored vrata. Svetlela je crvena tačka. Nekako su se aktivirala sigurnosna vrata. "Ti, idiote. Zaključao si nas."
<BR>&nbsp;&nbsp;&nbsp;&nbsp;&nbsp;Tim je pogledao niz hodnik. Video je još nekoliko vrata, ali pored svakih je gorelo crveno svetlo. To je značilo da su sva vrata zaključana. Nikuda nisu mogli da pođu.
<BR>&nbsp;&nbsp;&nbsp;&nbsp;&nbsp;Onda je na drugom kraju hodnika ugledao palo telo. Bio je to mrtav stražar. Bela sigurnosna kartica bila mu je zakačena za pojas.
<BR>&nbsp;&nbsp;&nbsp;&nbsp;&nbsp;"Hajde", prošapta on. Potrčali su ka čuvaru. Tim je uzeo karticu i okrenuo se. Ali, naravno, raptori su ih ugledali. Zarežali su i zaprečili put ka kontrolnoj sobi. Počeli su da se lepezasto šire u hodniku da okruže Tima i Leksi. Glave su im se ritmično spuštale.
<BR>&nbsp;&nbsp;&nbsp;&nbsp;&nbsp;Spremali su se za napad.
<BR>&nbsp;&nbsp;&nbsp;&nbsp;&nbsp;Tim je učinio jedino što je mogao. Upotrebio je karticu da otvori najbliža vrata sa hodnika i gurnuo Leksi unutra. Dok su se vrata polako zatvarala iza njih, raptori su zašištali i napali.
</P></TD></TR></TABLE>
<P class="next">
<A HREF=p58.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
