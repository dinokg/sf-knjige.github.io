<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>KONTROLA
<P>&nbsp;&nbsp;&nbsp;&nbsp;&nbsp;"Ležajevi se taru", reče Džon Arnold u zatamnjenoj kontrolnoj sobi. "Neka održavanje proveri električne spojke na vozilima BB4 i BB5 kada se vrate."
<BR>&nbsp;&nbsp;&nbsp;&nbsp;&nbsp;"Da, gospodine Arnold", odvrati glas iz interkoma.
<BR>&nbsp;&nbsp;&nbsp;&nbsp;&nbsp;"Minorni detalj", reče Hamond, dok je ulazio u sobu. Pogledao je napolje i video dva džipa kako se kreću ka jugu kroz park. Maldun je stajao u uglu i ćutke posmatrao.
<BR>&nbsp;&nbsp;&nbsp;&nbsp;&nbsp;Arnold je odgurnuo stolicu unazad od središnje konzole na kontrolnom panelu. "Nema minornih detalja", gospodine Hamonde", reče on i zapali joć jednu cigaretu. Uglavnom nervozan, Arnold je sada bio posebno razdražljiv. Bio je samo suviše svestan činjenice da je ovo prvi put da posetioci zaista obilaze park. U stvari, Arnoldov tim nije često zalazio u park. Harding, veterinar, ponekad jeste. Poslužioci životinja odlazili su do pojedinačnih hranilišnih zgrada. Ali, inače, posmatrali su park iz kontrolne sobe. A sad, kad su posetioci bili tamo napolju, brinuo je oko stotinu detalja.
<BR>&nbsp;&nbsp;&nbsp;&nbsp;&nbsp;Džon Arnold je bio sistem-inženjer koji je radio na podmorničkoj raketi Polaris kasnih šezdesetih, sve dok nije dobio prvo dete i budućnost provedena u pravljenju oružja nije mu postala suviše ogavna. U međuvremenu, Dizni je požeo da stvara vožnje zabavnim parkovima, visoko tehnološki sofisticirane, pri čemu su zapošljavali mnogo ljudi čija je struka aerosvemirska istraživanja. Arnold je pomogao da se sagradi Diznijev svet u Orlandu i prešao na izradu velikih parkova: Čarobna planina u Kaliforniji, Stari zavičaj u Virdžiniji i Astrosvet u Hjustonu.
<BR>&nbsp;&nbsp;&nbsp;&nbsp;&nbsp;Neprestana zaposlenja u parkovima na kraju su dovela do toga da dobije nekako iskrivljen pogled na stvarnost. Arnold je tvrdio, samo napola u šali, da se ceo svet sve lakše može opisati metaforom tematskog parka. "Pariz je tematski park", jednom je izjavio, posle odmora. "Međutim, preskup je, a službenici neljubazni i mrzovoljni."
<BR>&nbsp;&nbsp;&nbsp;&nbsp;&nbsp;U poslednje dve godine, Arnoldov posao bio je da podigne i održi u radu Jurski park. Kao inženjer, bio je naviknut na duge rokove - često je govorio o 'otvaranju u septembru', pri čemu je mislio na septembar csledeće godine - a ako se otvaranje u septembru približavalo, bio je nezadovoljan postignutim napretkom. Znao je iz iskustva da su ponakad potrebne godine da bi se otklonili bagovi iz jedne jedine vožnje parkom - a kamoli da ceo park radi kako treba.
<BR>&nbsp;&nbsp;&nbsp;&nbsp;&nbsp;"Samo brineš", reče Hamond.
<BR>&nbsp;&nbsp;&nbsp;&nbsp;&nbsp;"Ne mislim tako", reče Arnold. "Morate da shvatite da, sa inženjerske tačke gledišta, Jurski park predstavlja najambiciozniji tematski park u istoriji. Posetioci o tome nikada neće razmišljati, ali ja moram."
<BR>&nbsp;&nbsp;&nbsp;&nbsp;&nbsp;Prstima je odbrojavao tačke.
<BR>&nbsp;&nbsp;&nbsp;&nbsp;&nbsp;"Prvo, Jurski park ima sve probleme bilo kog drugog zabavnog parka - održavanje vožnji, kontrolu dočekivanja, transport, baratanje hranom, smeštaj ljudi, odlaganje smeća, bezbednost.
<BR>&nbsp;&nbsp;&nbsp;&nbsp;&nbsp;Drugo, imamo sve probleme jednog velikog zoološkog vrta - brigu o životinjama; zdravstvo i osiguranje, ishrana i čišćenje, zaštita od insekata, štetočina, alergija i bolesti, održavanje zapreka i sve ostalo.
<BR>&nbsp;&nbsp;&nbsp;&nbsp;&nbsp;I, na kraju, imamo jedinstvene probleme brige za populaciju životinja koje niko ranije nije pokušao da drži."
<BR>&nbsp;&nbsp;&nbsp;&nbsp;&nbsp;"Oh, pa nije baš sve tako loše", reče Hamond.
<BR>&nbsp;&nbsp;&nbsp;&nbsp;&nbsp;"Da, jeste. Ti samo nisi ovde da to vidiš", reče Arnold. "Tiranosaurusi piju vodu iz lagune i ponekad se razbole; ne znamo zašto. Ženke triceratopsa ubijaju jedna drugu u borbama za prevlast, tako da moraju da se razdvajaju u grupe manje od šest jedinki. Ne znamo zašto. Stegosaurusi često dobijaju plikove na jeziku i dijareju, iz razloga koje niko ne razume, čak i ako smo izgubili dva. Hipsilofodonti dobijaju osip kože. A velociraptori..."
<BR>&nbsp;&nbsp;&nbsp;&nbsp;&nbsp;"Ne počinjimo sad o velociraptorima", reče Hamond. "Muka mi je čim čujem za velociraptore. Kako su najopakija stvorenja koja su ikada viđena."
<BR>&nbsp;&nbsp;&nbsp;&nbsp;&nbsp;"I jesu", reče Maldun, prigušenim glasom. "Trebalo bi ih sve uništiti."
<BR>&nbsp;&nbsp;&nbsp;&nbsp;&nbsp;"Želeo si da ih opremimo radio-ogrlicama", reče Hamond. "I ja sam se složio."
<BR>&nbsp;&nbsp;&nbsp;&nbsp;&nbsp;"Da. A oni su ih smesta pregrizli. Ali čak i da se raptori nikad ne oslobode", reče Arnold, "mislim da moramo da prihvatimo da je Jurski park sam po sebi opasan."
<BR>&nbsp;&nbsp;&nbsp;&nbsp;&nbsp;"Oh, do kurca", reče Hamond. "Na čijoj si ti, uopšte, strani?"
<BR>&nbsp;&nbsp;&nbsp;&nbsp;&nbsp;"Sada imamo petnaest vrsta izumrlih životinja i većinom su opasne", reče Arnold. "Morali smo da odložimo Vožnju rekom zbog dilofosaurusa; a Pterotopsku kolibu pretvorimo u ptičju, jer su pterodaktili tako nepredvidljivi. To nisu inženjerska odlaganja, gospodine Hamond. To su problemi sa kontrolom životinja."
<BR>&nbsp;&nbsp;&nbsp;&nbsp;&nbsp;"Imali ste mnogo inženjerskih odlaganja", reče Hamond. "Ne krivite za to životinje."
<BR>&nbsp;&nbsp;&nbsp;&nbsp;&nbsp;"Da, imali smo. U stvari, uspeli smo samo da osposobimo glavnu atrakciju, Vožnju parkom, da radi kako treba, da CD-ROM-ove u kolima kontrolišu senzori pokreta. Bile su potrebne sedmice podešavanja da to proradi - a sada električni menjači u kolima otkazuju! Električni menjači!"
<BR>&nbsp;&nbsp;&nbsp;&nbsp;&nbsp;"Da to sagledamo u perspektivi", reče Hamond. "Vi sredite inženjerske stvari, a životinje će doći na svoje mesto. Najzad, njih je moguće uvežbati."
<BR>&nbsp;&nbsp;&nbsp;&nbsp;&nbsp;Od početka, ovo je bilo jedno od ključnih verovanja projektanata. Životinje, ma kako egzotične, u suštini će se ponaćati kao životinje u bilo kom drugom zoološkom vrtu. Naučiće pravilnost brige o njima, i odgovoriće na to.
<BR>&nbsp;&nbsp;&nbsp;&nbsp;&nbsp;"U međuvremenu, kako kompjuter?" upita Hamond. Bacio je pogled na Denisa Nedrija koji je radio za terminalom u uglu sobe. "Ovaj prokleti kompjuter je uvek stvarao glavobolju."
<BR>&nbsp;&nbsp;&nbsp;&nbsp;&nbsp;"Radimo na tome", reče Nedri.
<BR>&nbsp;&nbsp;&nbsp;&nbsp;&nbsp;"Da si odmah uradio kako treba", počeo je Hamond, ali Arnold je spustio šaku na njegovu ruku, zadržavajući ga. Arnold je znao da nema svrhe napadati Nedrija dok radi.
<BR>&nbsp;&nbsp;&nbsp;&nbsp;&nbsp;"Veliki je to sistem", reže Arnold. "Defekata naprosto mora biti."
<BR>&nbsp;&nbsp;&nbsp;&nbsp;&nbsp;U stvari, spisak bagova premašio je 130 stavki, uključujući i mnogo čudnih stvari. Na primer:
<BR>&nbsp;&nbsp;&nbsp;&nbsp;&nbsp;Program za hranjenje životinja resetovao se sam od sebe svakih dvanaest sati, a ne svakih dvadeset četiri sata i nije beležio hranjenje nedeljom. Kao rezultat toga, osoblje nije moglo tačno da izmeri koliko životinje jedu.
<BR>&nbsp;&nbsp;&nbsp;&nbsp;&nbsp;Sigurnosni sistem, koji je kontrolisao vrata koja rade na principu sigurnosnih kartica, otkazivao bi kad god bi nestalo glavnog izvora napajanja i nije hteo da radi sa pomoćnim izvorom. Sigurnosni program radio je samo sa glavnim izvorom napajanja.
<BR>&nbsp;&nbsp;&nbsp;&nbsp;&nbsp;Program štednje energije, koji je trebalo da zatamni svetla posle 10:00 uveže, radio je samo svakog drugog dana u nedelji.
<BR>&nbsp;&nbsp;&nbsp;&nbsp;&nbsp;Automatska analiza fekalija (zvana autokaka), projektovana da proverava ima li parazita u stolici životinja, postojano je beležila da sve jedinke imaju parazit Phagostomum venulosum, iako nijedna nije. Program je onda automatski ubacivao lek u životinjsku hranu. Ako bi hranioci izvadili lek iz levaka da spreče ubacivanje, začuo bi se alarm koji se nije mogao isključiti.
<BR>&nbsp;&nbsp;&nbsp;&nbsp;&nbsp;I tako se nastavljalo, stranica za stranicom grešaka.
<BR>&nbsp;&nbsp;&nbsp;&nbsp;&nbsp;Kada je stigao, Denis Nedri je imao utisak da sam sve može da sredi preko vikenda. Prebledeo je kad je video čitav listing. Sada je zvao kancelariju u Kembridžu i svom programerskom osoblju govorio da će morati da otkažu planove za vikend i prekovremeno rade do ponedeljka. I rekao je Džonu Arnoldu da će morati da koristi sve telefonske veze između Isla Nublar i kopna samo da razmenjuje programske podatke sa svojim programerima.
<BR>&nbsp;&nbsp;&nbsp;&nbsp;&nbsp;Dok je Nedri radio, Arnold je izbacio novi prozor na svom monitoru. On mu je omogućavao da vidi šta Nedri radi na konzoli u uglu. Nije da nije verovao Nedriju. Međutim, Arnold je naprosto voleo da zna šta se događa.
<BR>&nbsp;&nbsp;&nbsp;&nbsp;&nbsp;Pogledao je na grafički ekran na desnoj konzoli, koji je pokazivao napredovanje elektrižnih džipova. Sledili su reku, nešto severnije od ptičarnika i ptičjeg padoka.
<BR>&nbsp;&nbsp;&nbsp;&nbsp;&nbsp;"Ako pogledate levo", reče glas, "videćete kupolu ptičarnika Jurskog parka, koji još nije završen za posetioce." Tim je video odsjaje sunca na aluminijumskim potpornjima u daljini. "A pravo ispred vas je naša reka iz mezozoičke džungle - u kojoj ćete, ako budete imali sreće, možda na trenutak spaziti jako retkog mesoždera. Budno pazite, svi vi!"
<BR>&nbsp;&nbsp;&nbsp;&nbsp;&nbsp;U džipu, ekrani su prikazivali pticolikuglavu sa plameno crvenom krestom na vrhu. Ali svi u Timovim kolima su gledali kroz prozor. Kola su išla duž visokog grebena koji se nadnosio nad brzu reku. Reka je bila gotovo sa obe strane opasana gustim lisnatim zastorom.
<BR>&nbsp;&nbsp;&nbsp;&nbsp;&nbsp;"Evo ih tamo", reče glas. "Životinje koje sada vidite zovu se dilofosaurusi."
<BR>&nbsp;&nbsp;&nbsp;&nbsp;&nbsp;Uprkos onome što je snimak govorio, Tim je video samo jednu. Dilofosaurus je čučao na stražnjim nogama pored reke i pio. Bio je građen po osnovnom obrascu mesoždera: težak rep, jaki stražnji udovi i dugačak vrat. Njegovo deset stopa visoko telo bilo je tačkasto žuto i crno, kao kod leoparda.
<BR>&nbsp;&nbsp;&nbsp;&nbsp;&nbsp;Međutim, Timovu pažnju je privlačila glava. Dve široke zakrivljene kreste pružale su se vrhom glave od očiju do nosa. Kreste su se spjale u središtu i činile V iznad glave dinosaurusa. Kreste su imale crvene i crne pruge koje su podsećale na papagajske ili tukanove. Životinja je ispustila blag, hučući zov, nalik na sovin.
<BR>&nbsp;&nbsp;&nbsp;&nbsp;&nbsp;"Slatke su", reče Leksi.
<BR>&nbsp;&nbsp;&nbsp;&nbsp;&nbsp;"Dilofosaurus", reče glas sa trake, "jedan je od najranijih dinosaurusa- mesoždera. Naučnici su mislili da su njihovi mišići čeljusti bili preslabi da ubiju plen i zamišljali da su oni prvenstveno bili lešinari. Ali sada znamo da su otrovni."
<BR>&nbsp;&nbsp;&nbsp;&nbsp;&nbsp;"Hej", iskezio se Tim. "U redu."
<BR>&nbsp;&nbsp;&nbsp;&nbsp;&nbsp;Ponovo je prepoznatljiv huktav zov dilofosaurusa doplovio do njih kroz popodnevni vazduh.
<BR>&nbsp;&nbsp;&nbsp;&nbsp;&nbsp;Leksi se nervozno vrpoljila na sedištu. "Jesu li one stvarno otrovne", gospodine Redžis?"
<BR>&nbsp;&nbsp;&nbsp;&nbsp;&nbsp;"Ne brini zbog toga", reče Ed Redžis.
<BR>&nbsp;&nbsp;&nbsp;&nbsp;&nbsp;"Ali jesu li?"
<BR>&nbsp;&nbsp;&nbsp;&nbsp;&nbsp;"E, pa, jesu, Leksi."
<BR>&nbsp;&nbsp;&nbsp;&nbsp;&nbsp;"Uz takve žive gmizavce kao što su hila čudovišta i zvečerke, Dilofosaurus luči jedan hematotoksin iz žlezda u ustima. Nesvestica sledi nekoliko minuta posle ujeda. Dinosaurus će onda završiti žrtvu kad poželi. - to čini Dilofosaurusa predivnim, ali smrtonosnim dodatkom životinjama koje vidite ovde u Jurskom parku."
<BR>&nbsp;&nbsp;&nbsp;&nbsp;&nbsp;Džip je skrenuo i ostavio reku iza sebe. Tim je pogledao unazad jer se nadao da će još jednom videti dilofosaurusa. Ovo je bilo predivno! Otrovni dinosaurus! Poželeo je da može da zaustavi kola, ali sve je bilo automatizovano. Mogao je da se kladi da bi i doktor Grant želeo da zaustavi kola.
<BR>&nbsp;&nbsp;&nbsp;&nbsp;&nbsp;"Ako pogledate na strminu s vaše desne strane, videćete Les Gigantes, mesto na kome se nalazi naša veličanstvena trpezarija s tri zvezdice. Šef Alen Rišar potiče iz svetski poznatog Le Beaumaniere u Francuskoj. Nazovite iz vaše hotelske sobe za rezervacije."
<BR>&nbsp;&nbsp;&nbsp;&nbsp;&nbsp;Tim pogleda na strminu i ne opazi ništa.
<BR>&nbsp;&nbsp;&nbsp;&nbsp;&nbsp;"Ne, bar još neko vreme", reče Ed Redžis. Restoran će početi da se gradi u novembru."
<BR>&nbsp;&nbsp;&nbsp;&nbsp;&nbsp;"Nastavljajući naš preistorijski safari, dolazimo do biljojeda ornitiskijanske grupe. Ako pogledate desno, verovatno ćete ih sada videti."
<BR>&nbsp;&nbsp;&nbsp;&nbsp;&nbsp;Tim je ugledao dve životinje koje su nepomično stajale u senci velikog drveta. Triceratobi: veliki i sivi kao slonovi, sa groznim stavom nosoroga. Rogovi iznad oba oka povijali su se pet stopa u vazduh i gotovo ličili na izokrenute slonovske kljove. Treći rog, nalik na nosorogov, bio je smešten blizu nosa. A imali su i kljunastu njušku nosoroga.
<BR>&nbsp;&nbsp;&nbsp;&nbsp;&nbsp;"Za razliku od ostalih dinosaurusa", reče glas, "Triceratops serratus ne vidi dobro. Kratkovidi su kao i današnji nosorozi i obično ih iznenaćuju objekti koji se kreću. Napali bi naša kola, kad bi bili dovoljno blizu da ih vide! Ali, opustite se, narode. - Ovde smo dovoljno sigurni.
<BR>&nbsp;&nbsp;&nbsp;&nbsp;&nbsp;Triceratopsi imaju lepezastu krestu iza glava. Načinjena je od čvrste kosti i vrlo je jaka. Ove životinje teške su oko sedam tona svaka. Uprkos njihovom izgledu, oni su, u stvari, sasvim pitomi. Oni znaju svoje hranioce i dozvoljavaju da ih maze. Posebno vole da ih češkaju po sapima.
<BR>&nbsp;&nbsp;&nbsp;&nbsp;&nbsp;"Zašto sad ne kreću?" upita Leksi. Spustila je svoj prozor. "'Ej! Glupi dinosaurusu! Mrdaj!"
<BR>&nbsp;&nbsp;&nbsp;&nbsp;&nbsp;"Ne gnjavi životinje, Leksi", reče Ed Redžis.
<BR>&nbsp;&nbsp;&nbsp;&nbsp;&nbsp;"Zašto? Glupo je. Sede tamo ko slike u knjizi", reče Leksi.
<BR>&nbsp;&nbsp;&nbsp;&nbsp;&nbsp;Glas je govorio: "...lakonoga čudovišta iz minulog sveta oštra su suprotnost onome što ćemo sledeće videti. Najpoznatiji grabežljivac u istoriji sveta: moćni gušter tiranin, poznat kao Tyrannosaurus rex."
<BR>&nbsp;&nbsp;&nbsp;&nbsp;&nbsp;"Dobro je, Tyrannosaurus rex", reče Tim.
<BR>&nbsp;&nbsp;&nbsp;&nbsp;&nbsp;"Nadam se da je bolji od ovih šupaka", reče Leksi i okrenu se od tricerotopsa.
<BR>&nbsp;&nbsp;&nbsp;&nbsp;&nbsp;Džip se kotrljao dalje.
</P></TD></TR></TABLE>
<P class="next">
<A HREF=p30.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
