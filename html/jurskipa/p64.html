<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>SPUŠTANJE
<P>&nbsp;&nbsp;&nbsp;&nbsp;&nbsp;"Ti ste luda", reče Đenaro Eli Satler, dok je posmatrao kako se ona unazad uvlači u zečju rupu, pružajući ruke ispred sebe. "Luda si što to radiš!"
<BR>&nbsp;&nbsp;&nbsp;&nbsp;&nbsp;"Nasmešila se. "Verovatno", reče ona. Posegnula je napred ispruženim rukama i odgurnula se unazad o stranice rupe. Odjednom je nije bilo.
<BR>&nbsp;&nbsp;&nbsp;&nbsp;&nbsp;Rupa je zjapila prazna.
<BR>&nbsp;&nbsp;&nbsp;&nbsp;&nbsp;Đenaro je počeo da se znoji. Okrenuo se prema Maldunu koji je stajao pored džipa. "Ja ovo neću", reče on.
<BR>&nbsp;&nbsp;&nbsp;&nbsp;&nbsp;"Da, hoćeš."
<BR>&nbsp;&nbsp;&nbsp;&nbsp;&nbsp;"Ja ovo ne mogu. Ne mogu."
<BR>&nbsp;&nbsp;&nbsp;&nbsp;&nbsp;"Čekaju te", reče Maldun. "Moraš."
<BR>&nbsp;&nbsp;&nbsp;&nbsp;&nbsp;"Sam Bog zna šta je dole", reče Đenaro. "Kažem ti, ne mogu."
<BR>&nbsp;&nbsp;&nbsp;&nbsp;&nbsp;"Moraš."
<BR>&nbsp;&nbsp;&nbsp;&nbsp;&nbsp;Đenaro se okrenuo, pogledao u rupu, vratio pogled. "Ne mogu. Ne možeš da me nateraš."
<BR>&nbsp;&nbsp;&nbsp;&nbsp;&nbsp;"Verovatno ne mogu", reče Maldun. Podigao je čeličnu motku. "Jesi li ikad osetio elektrošok?"
<BR>&nbsp;&nbsp;&nbsp;&nbsp;&nbsp;"Nisam."
<BR>&nbsp;&nbsp;&nbsp;&nbsp;&nbsp;"Nije strašno", reče Maldun. "Gotovo nikad smrtonosno. Obično ljosneš na zemlju. Možda se usereš. Ali najčešće nema zaostalih efekata. Barem ne kod dinosa. Ali, ipak, ljudi su mnogo manji."
<BR>&nbsp;&nbsp;&nbsp;&nbsp;&nbsp;Đenaro je gledao motku. "Ne bi ti."
<BR>&nbsp;&nbsp;&nbsp;&nbsp;&nbsp;"Mislim da je bolje da siđeš i izbrojiš te životinje", reče Maldun. "Bolje požuri."
<BR>&nbsp;&nbsp;&nbsp;&nbsp;&nbsp;Đenaro je ponovo pogledao rupu, crni otvor, usta u zemlji. Onda je pogledao Malduna kako stoji tamo, veliki i ravnodušan.
<BR>&nbsp;&nbsp;&nbsp;&nbsp;&nbsp;Đenaro se znojio i vrtelo mu se u glavi. Pošao je prema rupi. Iz daljine izgledala je mala, ali kako je prilazio, činila se sve većom.
<BR>&nbsp;&nbsp;&nbsp;&nbsp;&nbsp;"Tako je", reče Maldun.
<BR>&nbsp;&nbsp;&nbsp;&nbsp;&nbsp;Đenaro je unatraške ušao u rupu, ali je osećao sve veći strah da nastavi tako - ideja da unatraške ide u nepoznato ispunila ga je stravom - pa se u poslednjem trenutku okrenuo i krenuo naglavačke u rupu; ispružio je ruke ispred sebe i odgurnuo nogama, jer je tako barem mogao da vidi kuda ide. navukao je gas-masku na lice.
<BR>&nbsp;&nbsp;&nbsp;&nbsp;&nbsp;Iznenada je pojurio napred; klizio je u tamu i gledao kako zidovi od zemlje nestaju u tami ispred njega, a onda su zidovi postali uži - mnogo uži - - zastrašujuće uži - i on se izgubio u bolu od stiskajućeg pritiska koji je neprestano postajao gori i gori, koji mu je istiskivao vazduh iz pluća, i on je samo maglovito bio svestan da je tunel, usput, počeo da se neznatno naginje naviše, zbog čega je ostao bez daha i video tačkice ispred očiju, a bol postala nesnosna.
<BR>&nbsp;&nbsp;&nbsp;&nbsp;&nbsp;A onda se, iznenada, tunel ponovo nagnuo naniže i postao širi, i Đenaro oseti grubu površinu, beton i hladan vazduh. Telo mu je odjednom bilo slobodno i odskakalo je, prevrtalo se po betonu.
<BR>&nbsp;&nbsp;&nbsp;&nbsp;&nbsp;A onda je pao.
<BR>&nbsp;&nbsp;&nbsp;&nbsp;&nbsp;Glasovi u tami. Prsti koji ga dodiruju, pružajući se iz šaputavih glasova. Vazduh je bio hladan, kao u pećini.
<BR>&nbsp;&nbsp;&nbsp;&nbsp;&nbsp;"... u redu?"
<BR>&nbsp;&nbsp;&nbsp;&nbsp;&nbsp;"Da, izgleda da je dobro."
<BR>&nbsp;&nbsp;&nbsp;&nbsp;&nbsp;"Diše..."
<BR>&nbsp;&nbsp;&nbsp;&nbsp;&nbsp;"Dobro je."
<BR>&nbsp;&nbsp;&nbsp;&nbsp;&nbsp;Ženska ruka gladi mu lice. Eli. "Čuješ li?" prošapta ona.
<BR>&nbsp;&nbsp;&nbsp;&nbsp;&nbsp;"Zašto svi šapućete?" upita on.
<BR>&nbsp;&nbsp;&nbsp;&nbsp;&nbsp;"Zato." Pokazala je.
<BR>&nbsp;&nbsp;&nbsp;&nbsp;&nbsp;Đenaro se okrenuo, prevrnuo, polako ustao. Zurio je, dok mu se oči nisu navikle na tamu. Ali prvo što je video, bile su oči, blistave u tami. Sjajne zelene oči.
<BR>&nbsp;&nbsp;&nbsp;&nbsp;&nbsp;Desetine očiju. Svuda oko njega.
<BR>&nbsp;&nbsp;&nbsp;&nbsp;&nbsp;Nalazio se na betonskoj izbočini, nekoj vrsti obaloutvrde, oko sedam stopa iznad poda. Velike čelične spojne kutije pružale su provizorno sklonište, koje ih je držalo van vidnog polja dva odrasla velociraptora koja su stajala pravo pred njima, ni pet stopa udaljeni. Životinje su bile tamnozelene, sa smeđim tigrastim prugama. Stalale su uspravno i držale ravnotežu krutim, ispruženim repovima. Bile su potpuno tihe i pažljivo gledalo unaokolo velikim tamnim očima. Kod nogu odraslih, bebe velociraptori su se vrzmale i čavrljale. Još iza njh, u tami, mladunci su se prevrtali i igrali, kratko režeći i frkćući.
<BR>&nbsp;&nbsp;&nbsp;&nbsp;&nbsp;Đenaro se nije usuđivao da diše.
<BR>&nbsp;&nbsp;&nbsp;&nbsp;&nbsp;Dva raptora!
<BR>&nbsp;&nbsp;&nbsp;&nbsp;&nbsp;Zgrčen na izbočini, bio je samo stopu ili dve iznad nivoa glava životinja. Raptori su bili napeti; glave su im se nervozno trzale gore-dole. S vremena na vreme, nestrpljivo bi zarežali. Onda su se pomerili i vratili ka glavnoj grupi.
<BR>&nbsp;&nbsp;&nbsp;&nbsp;&nbsp;Kad su mu se oči prilagodile, Đenaro je video da se nalaze u nekoj vrsti ogromne podzemne građevine koju je čovek napravio - bilo je brazdi iscurelog betona i svežanja čeličnih šipki koje su se probijale iz betona. A unutar ovog beskrajnog odjekujućeg prostora bilo je mnogo životinja; Đenaru se učinilo da ima barem trideset raptora. Možda i više.
<BR>&nbsp;&nbsp;&nbsp;&nbsp;&nbsp;"To je kolonija", prošapta Grant. "Četiri ili šest odraslih. Ostalo su mladunci i bebe. Barem dva puta su se izlegali. Jednom prošle godine i jednom ove. Ove bebe kao da imaju oko četiri meseca. Verovatno su se izlegle u aprilu."
<BR>&nbsp;&nbsp;&nbsp;&nbsp;&nbsp;Jedna od beba, radoznala, uspentrala se uz izbočinu i krenula ka njima, pišteći. Sada je bila samo deset stopa daleko.
<BR>&nbsp;&nbsp;&nbsp;&nbsp;&nbsp;O, Isuse", reče Đenaro. MeĐutim, jedan odrasli raptor smesta je prišao, podigao glavu i nežno gurkao bebu da se vrati." Beba je začavrljala, buneći se, a onda skočila na njušku odraslom. Odrasli se polako kretao i pustio bebu da mu se popne preko glave, niz vrat, na leđa. Sa tog zaštićenog mesta beba se okrenula i bučno začavrljala prema troje uljeza.
<BR>&nbsp;&nbsp;&nbsp;&nbsp;&nbsp;Činilo se da ih odrasli još ne primećuju.
<BR>&nbsp;&nbsp;&nbsp;&nbsp;&nbsp;"Ne shvatam", prošapta Đenaro. "Zašto ne napadaju?"
<BR>&nbsp;&nbsp;&nbsp;&nbsp;&nbsp;Grant odmahnu glavom. "Mora da nas nisu primetili. A u ovom trenutku nema jaja... Čto ih čini opuštenijim."
<BR>&nbsp;&nbsp;&nbsp;&nbsp;&nbsp;"Opuštenijim?" reče Đenaro. "Koliko ćemo dugo ovde da stojimo."
<BR>&nbsp;&nbsp;&nbsp;&nbsp;&nbsp;"Dok ih ne prebrojimo", reče Grant.
<BR>&nbsp;&nbsp;&nbsp;&nbsp;&nbsp;Koliko je Grant video, bilo je tri legla, koja su opsluživala tri para roditelja. Svakoj grupi pripadala je teritorija oko legla, u grubim crtama, iako se činilo da se potomstvo preklapa i trči u druge teritorije. Odrasli su se dobroćudno odnosili prema mladuncima, mada su povremeno ćuškali starije kada bi se ovi pregrubo igrali.
<BR>&nbsp;&nbsp;&nbsp;&nbsp;&nbsp;U tom trenutku, mladi raptor prišao je Eli i protrljao glavu o njenu nogu. Ona je spustila pogled i videla kožnu ogrlicu sa crnom kutijom. Na jednom mestu bila je vlažna. I žuljala je kožu vrata mlade životinje.
<BR>&nbsp;&nbsp;&nbsp;&nbsp;&nbsp;Mladunče je cvilelo.
<BR>&nbsp;&nbsp;&nbsp;&nbsp;&nbsp;U velikoj prostoriji ispod njih, jedna odrasla životinja radoznalo se okrenula prema izvoru zvuka.
<BR>&nbsp;&nbsp;&nbsp;&nbsp;&nbsp;"Misliš da ja to mogu da skinem?" upita ona.
<BR>&nbsp;&nbsp;&nbsp;&nbsp;&nbsp;"Samo brzo."
<BR>&nbsp;&nbsp;&nbsp;&nbsp;&nbsp;"U redu", reče ona i čučnu pored životinjice. Ova je ponovo zacvilela.
<BR>&nbsp;&nbsp;&nbsp;&nbsp;&nbsp;Odrasli su zarežali i podigli glave.
<BR>&nbsp;&nbsp;&nbsp;&nbsp;&nbsp;Eli je mazila mladunče ne bi li ga umirila, prekinula cviljenje. Pomerila je ruku ka kožnoj ogrlici, podigla unazad jezičak od vekroa uz zvuk paranja. Odrasleživotinje trgnule su glave. Onda je jedna korakom krenula ka njoj.
<BR>&nbsp;&nbsp;&nbsp;&nbsp;&nbsp;"O sranje", reče Đenaro, ispod glasa.
<BR>&nbsp;&nbsp;&nbsp;&nbsp;&nbsp;"Ne mrdaj", reče Grant. "Budi miran."
<BR>&nbsp;&nbsp;&nbsp;&nbsp;&nbsp;Odrasli raptor prošao je pored njih; dugi zakrivljeni nožni prsti čangrljali su po betonu. Životinja je zastala ispred Eli, koja je ostala da čuči pored mladunčeta iza čelične kutije. Mladunče se videlo, a Elina ruka još je bila na ogrlici. Odrasli raptor podigao je glavu i onjušio vazduh. Njegova velika glava bila je jako blizu njene ruke, ali on nije mogao da je vidi zbog spojne kutije. Jezikom je ispitivački palacao.
<BR>&nbsp;&nbsp;&nbsp;&nbsp;&nbsp;Grant je dohvatio gasne granate, otkvačio je sa opasača i stavio palac na iglicu. Đenaro je ispružio ruku da ga spreči, odmahnuo glavom, klimnuo prema Eli.
<BR>&nbsp;&nbsp;&nbsp;&nbsp;&nbsp;Ona nije imala masku.
<BR>&nbsp;&nbsp;&nbsp;&nbsp;&nbsp;Grant je spustio granate i posegao za elektrošok štapom. Odrasli raptor je i dalje bio jako blizu Eli.
<BR>&nbsp;&nbsp;&nbsp;&nbsp;&nbsp;Eli je oslobodila kožni remen. Metal kopče zazvečao je na betonu. Glava odraslog raptora neznatno se trgnula, a zatim radoznalo naherila na jednu stranu. Ponovo je pošao napred da istražuje, kada je mladunče veselo zacijukalo i šmugnulo. Odrasli raptor ostao je pored Eli. A onda se, najzad, i on okrenuo i otišao do sredine legla.
<BR>&nbsp;&nbsp;&nbsp;&nbsp;&nbsp;Đenaro je polako izdahnuo. "Isuse, možemo li da odemo?"
<BR>&nbsp;&nbsp;&nbsp;&nbsp;&nbsp;"Ne", reče Grant. "Ali mislim da sad možemo da nešto uradimo."
<BR>&nbsp;&nbsp;&nbsp;&nbsp;&nbsp;Kroz fosforescentni zelenom sjaj naočara za noćni vid, Grant je sa izbočine zurio dole u prostoriju i gledao prvo leglo. Bilo je napravljeno od blata i slamki, u obliku široke, plitke košare. Izbrojao je ostatke četrnaest jaja. Naravno, iz daljine nije mogao da izbroji stvarne ljuske, koje bi u svakom slučaju već davno bile polomljene i rasute po podu, međutim, mogao je da izbroji udubljenja u blatu. Raptori su očigledno napravili leglo ubrzo pošto su se jaja izlegla, tako da su jaja ostavila postojan otisak u blatu. takođe je video dokaz da je barem jedno bilo slomljeno. Pripisao je trinaest životinja.
<BR>&nbsp;&nbsp;&nbsp;&nbsp;&nbsp;Drugo leglo bilo je prepolovljeno. Međutim, Grant je procenio da je sadržalo devet jajeta. Treće leglo imalo je petnaest jaja, ali činilo se da su tri bila odmah razbijena.
<BR>&nbsp;&nbsp;&nbsp;&nbsp;&nbsp;"Koliko ih je ukupano?" upita Đenaro.
<BR>&nbsp;&nbsp;&nbsp;&nbsp;&nbsp;"Tridesetčetvoro rođenih", reče Grant.
<BR>&nbsp;&nbsp;&nbsp;&nbsp;&nbsp;"A koliko ih vidiš?"
<BR>&nbsp;&nbsp;&nbsp;&nbsp;&nbsp;Grant odmahnu glavom. Životinje su trčale posvuda po unutrašnjosti nalik na pećinu, uletale i izletale sa svetla.
<BR>&nbsp;&nbsp;&nbsp;&nbsp;&nbsp;"Ja sam gledala", reče Eli i osvetli notes. "Da bi bili sigurni morali bismo fotografisati, međutim, šare na gubicama su različite kod svake bebe. Ja sam izbrojala trideset tri."
<BR>&nbsp;&nbsp;&nbsp;&nbsp;&nbsp;"A mladunaca?"
<BR>&nbsp;&nbsp;&nbsp;&nbsp;&nbsp;"Dvadeset dva. Ali, Alane... primećuješ li nešto smešno u vezi s njima?"
<BR>&nbsp;&nbsp;&nbsp;&nbsp;&nbsp;"Šta to?" prošapta Alan.
<BR>&nbsp;&nbsp;&nbsp;&nbsp;&nbsp;"Kako se prostorno raspoređuju. U prostoriji kao da prate nekakav obrazac raspoređivanja."
<BR>&nbsp;&nbsp;&nbsp;&nbsp;&nbsp;Grant se namrštio. On reče: "Prilično je mračno..."
<BR>&nbsp;&nbsp;&nbsp;&nbsp;&nbsp;Ne, pogledaj. Pogledaj sam. Posmatraj male. Kada se igraju, prevrću se i trče svako na svoju stranu. Ali u međuvremenu, kada bebe stoje unaokolo, primeti kako orijentišu svoja tela. Okrenuti su licem ili ka onom, ili ka suprotnom zidu. Kao da se postrojavaju."
<BR>&nbsp;&nbsp;&nbsp;&nbsp;&nbsp;"Ne znam, Eli. Misliš da postoji neka metastruktura kolonije? Kao kod pčela?"
<BR>&nbsp;&nbsp;&nbsp;&nbsp;&nbsp;"Ne, ne baš", reče ona. "Finije je nego to. Samo sklonost."
<BR>&nbsp;&nbsp;&nbsp;&nbsp;&nbsp;"I to bebe rade. Ne, svi to rade. I odrasli to rade. Posmatraj ih. Kažem ti, postrojavaju se."
<BR>&nbsp;&nbsp;&nbsp;&nbsp;&nbsp;Grant se namrštio. Činilo se da je ona u pravu. Životinje su svašta radile, ali u pauzama, u trenucima kada su posmatrale ili se odmarale, kao da su se orijentisale u posebne pravce, gotovo kao da su postojale nevidljive linije na podu.
<BR>&nbsp;&nbsp;&nbsp;&nbsp;&nbsp;"Ubij me", reče Grant. "Možda ima vetra..."
<BR>&nbsp;&nbsp;&nbsp;&nbsp;&nbsp;"Ja ga ne oseĆam, Alane."
<BR>&nbsp;&nbsp;&nbsp;&nbsp;&nbsp;"Šta to rade? Neka vrsta društvene organizacije izražene putem prostorne strukture?"
<BR>&nbsp;&nbsp;&nbsp;&nbsp;&nbsp;"To nema smisla", reče ona. "Zato što svi to rade."
<BR>&nbsp;&nbsp;&nbsp;&nbsp;&nbsp;Đenaro je otkačio nešto na svom satu. "Znao sam da će mi ovo jednoga dana dobro doći." Ispod brojčanika nalazio se kompas.
<BR>&nbsp;&nbsp;&nbsp;&nbsp;&nbsp;Grant reče: "Često ga koristite u sudnici?"
<BR>&nbsp;&nbsp;&nbsp;&nbsp;&nbsp;"Ne", reče Đenaro. "Žena mi ga je poklonila", objasnio je, "za rođendan." Zurio je u kompas. "E, pa", reče on, "ne postrojavaju se po nekom pravilu... Mislim da su negde u pravcu severoistok-jugozapad, nešto tako..."
<BR>&nbsp;&nbsp;&nbsp;&nbsp;&nbsp;Eli reče: "Možda čuju nešto, okreću glave da nešto čuju..."
<BR>&nbsp;&nbsp;&nbsp;&nbsp;&nbsp;Grant se namrštio.
<BR>&nbsp;&nbsp;&nbsp;&nbsp;&nbsp;"Ili je to samo ritualno ponašanje", reče ona, "specifično za jednu vrstu, po čemu se razlikuju od ostalih. Ili možda to i nema neko dublje značenje." Eli uzdahnu. "Ili su uvrnuti. Možda su dinosaurusi uvrnuti. Ili je to neka vrsta sporazumevanja."
<BR>&nbsp;&nbsp;&nbsp;&nbsp;&nbsp;Grant je mislio isto. Pčele se prostorno sporazumevaju, tako što izvode neku vrstu plesa. Možda i dinosaurusi mogu nešto slično.
<BR>&nbsp;&nbsp;&nbsp;&nbsp;&nbsp;Đenaro ih je posmatrao i rekao: "Zašto ne iziđu napolje?"
<BR>&nbsp;&nbsp;&nbsp;&nbsp;&nbsp;"Oni su noćne životinje."
<BR>&nbsp;&nbsp;&nbsp;&nbsp;&nbsp;"Da, ali meni se čini kao da se kriju."
<BR>&nbsp;&nbsp;&nbsp;&nbsp;&nbsp;Grant je slegnuo ramenima. Sledećeg trenutka bebe su počele da uzbuđeno pište i skakuću. Odrasli su jedan tren znatiželjno posmatrali. A onda, uz hukanje i kričanje koje je odjekivalo u tamnom pećinskom prostoru, svi dinosaurusi naglo su se okrenuli i zaždili niz betonski tunel, u tamu.
</P></TD></TR></TABLE>
<P class="next">
<A HREF=p65.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
