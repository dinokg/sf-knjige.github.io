<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>PRIBLIŽAVANJE TAMI
<P>&nbsp;&nbsp;&nbsp;&nbsp;&nbsp;"Migracija", reče Eli. "To je fantastično."
<BR>&nbsp;&nbsp;&nbsp;&nbsp;&nbsp;"Da", reče Grant. Široko se osmehivao.
<BR>&nbsp;&nbsp;&nbsp;&nbsp;&nbsp;Eli reče: "Šta misliš, gde žele da odu?"
<BR>&nbsp;&nbsp;&nbsp;&nbsp;&nbsp;"Ne znam", reče Grant, a onda je veliki helikopteri izleteše kroz maglu, grmeći i kružeći, trupova otežalih od naoružanja. Raptori su se uspaničeno razbežali kad je jedan helikopter napravio krug i vratio se, prateći liniju obale, a zatim zauzeo položaj da sleti na plažu. Vrata su se širom otvorila i vojnici u maslinastim uniformama trčeći pohitaše prema njima. Grant je čuo brzu izmenu reči na španskom i video da je Maldun sa decom već u helikopteru. Jedan od vojnika reče na engleskom: "Molim vas, pođete s nama. Molim vas, nema vremena ovde."
<BR>&nbsp;&nbsp;&nbsp;&nbsp;&nbsp;Grant je pogledao nazad na plažu gde su bili raptori, međutim, njih nije bilo. Sve životinje su nestale. Kao da ih nikad nije ni bilo. Vojnici su ga vukli, a on je dopustio da ga vode ispred bodeža, i popeo se kroz velika vrata. Maldun se nagnuo i viknuo u Grantovo uvo: "Hoće da odmah odemo. Sad će to da izvedu!"
<BR>&nbsp;&nbsp;&nbsp;&nbsp;&nbsp;Vojnici su gurnuli Granta, Eli i Đenara na nedišta i pomogli im da pričvrste sigurnosne pojaseve. Tim i Leksi su im mahnuli i on je iznenada shvatio koliko su oni mladi, i kako su iscrpljeni. Leksi je zevala, naslonjena na bratovo rame.
<BR>&nbsp;&nbsp;&nbsp;&nbsp;&nbsp;Jedan starešina prišao je Grantu i viknuo: "Senjor: jeste li vi odgovorno lice?"
<BR>&nbsp;&nbsp;&nbsp;&nbsp;&nbsp;"Ne", reče Grant. "Nisam."
<BR>&nbsp;&nbsp;&nbsp;&nbsp;&nbsp;"A ko je onda odgovorno lice, moliću?"
<BR>&nbsp;&nbsp;&nbsp;&nbsp;&nbsp;"Ne znam."
<BR>&nbsp;&nbsp;&nbsp;&nbsp;&nbsp;Oficir je onda otišao do Đenara i postavio isto pitanje: "Jeste li vi odogovorno lice?"
<BR>&nbsp;&nbsp;&nbsp;&nbsp;&nbsp;"Ne", reče Đenaro.
<BR>&nbsp;&nbsp;&nbsp;&nbsp;&nbsp;Oficir je pogledao Eli, ali njoj nije ništa rekao. Vrata su ostala otvorena dok se helikopter podizao s plaže i Grant se nagnuo da vidi da li može da baci poslednji pogled na raptore, međutim, helikopter je već bio iznad palmi, krećući se preko ostrva, na sever.
<BR>&nbsp;&nbsp;&nbsp;&nbsp;&nbsp;Grant se nagnuo prema Maldunu i viknuo: "Šta je s ostalima?"
<BR>&nbsp;&nbsp;&nbsp;&nbsp;&nbsp;Maldun je vikao: Već su odveli Hardinga i neke radnike. Hamond je doživeo nesreću. Našli su ga na brdu pored njegovog bungalova. Mora da je pao."
<BR>&nbsp;&nbsp;&nbsp;&nbsp;&nbsp;"Je li dobro?" upita Grant.
<BR>&nbsp;&nbsp;&nbsp;&nbsp;&nbsp;"Ne. Dohvatili su kompići."
<BR>&nbsp;&nbsp;&nbsp;&nbsp;&nbsp;"Šta je s Malkolmom?" upita Grant.
<BR>&nbsp;&nbsp;&nbsp;&nbsp;&nbsp;Maldun odmahnu glavom.
<BR>&nbsp;&nbsp;&nbsp;&nbsp;&nbsp;Grant je bio suviše umoran da bi mnogo toga osećao. Okrenuo se i pogledao nazad kroz vrata. Smrkavalo se i u svetlu koje je bledelo jedva je spazio malog reksa, krvavih usta, nagnutog nad hadrosaurusa pored ivice lagune; kada je helikopter prošao, podigao je glavu i zarikao.
<BR>&nbsp;&nbsp;&nbsp;&nbsp;&nbsp;Negde iza sebe čuli su eksplozije, a onda ispred sebe ugledali helikopter kako kruži kroz maglu iznad centra za posetioce; trenutak kasnije zgrada je buknula u obliku svetlonarandžaste vatrene lopte i Leksi poče da plače. Eli ju je zagrlila i pokušavala da je navede da ne gleda.
<BR>&nbsp;&nbsp;&nbsp;&nbsp;&nbsp;Grant je gledao dole na zemlju i poslednji put spazio hipsilofonte, koji su skakali skladno kao gazele, pre nego Što je još jedna eksplozija blesnula ispod njih. Njihov helikopter dobijao je na visini, a onda krenuo na istok, preko okeana.
<BR>&nbsp;&nbsp;&nbsp;&nbsp;&nbsp;Grant se zavalio u sedištu. Pomislio je na dinosauruse kako stoje na plaži i pitao se kuda bi migrirali da su mogli, a onda shvatio da to nikada neće saznati i osetio u isti mah i tugu i olakšanje.
<BR>&nbsp;&nbsp;&nbsp;&nbsp;&nbsp;Starešina je ponovo prišao i nagnuo mu se tik uz lice. "Jeste li vi odgovorno lice?"
<BR>&nbsp;&nbsp;&nbsp;&nbsp;&nbsp;"Ne", reče Grant.
<BR>&nbsp;&nbsp;&nbsp;&nbsp;&nbsp;"Molim vas, senjor, ko je odgovoran?"
<BR>&nbsp;&nbsp;&nbsp;&nbsp;&nbsp;"Niko", reče Grant.
<BR>&nbsp;&nbsp;&nbsp;&nbsp;&nbsp;Helikopter je dobijao na brzini dok je hrlio kopnu. Sad je bilo hladno, a vojnici su snagom mišića zatvorili vrata. Dok su to radili, Grant je samo još jednom pogledao nazad i video ostrvo na pozadini tamnopurpurnog neba i mora, zaogrnuto gustom maglom, po kojoj su ostajale mrlje belo-usijanih eksplozija koje su se, jedna za drugom, brzo rasprskavale, dok se nije činilo da celo je ostrvo užareno, svetla tačka koja se smanjuje na pozadini sve mračnije noći.
</P></TD></TR></TABLE>
<P class="next">
<A HREF=p68.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
