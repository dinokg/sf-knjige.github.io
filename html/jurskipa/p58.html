<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>KOLIBA
<P>&nbsp;&nbsp;&nbsp;&nbsp;&nbsp;Jan Malkolm je izvlačio svaki sledeći dah kao da mu je poslednji. Mutnim očima posmatrao je raptore. Harding mu je izmerio krvni pritisak, namrštio se, povovo ga izmerio. Eli Satler bila je umotana u ćebe i drhtala od hladnoće. Maldun je sedeo na podu, naslonjen na zid. Hamond je zurio gore i ćutao. Svi su slušali radio.
<BR>&nbsp;&nbsp;&nbsp;&nbsp;&nbsp;"Šta li je s Timom? reče Hamond. "Još ni reči?"
<BR>&nbsp;&nbsp;&nbsp;&nbsp;&nbsp;"Ne znam."
<BR>&nbsp;&nbsp;&nbsp;&nbsp;&nbsp;"Malkolm reče: "Ružni su, zar ne? Baš ružni."
<BR>&nbsp;&nbsp;&nbsp;&nbsp;&nbsp;Hamond odmahnu glavom. "Ko je mogao da zamisli da će se ovako okrenuti?"
<BR>&nbsp;&nbsp;&nbsp;&nbsp;&nbsp;Eli reče: "Očigledno, Malkolm jeste."
<BR>&nbsp;&nbsp;&nbsp;&nbsp;&nbsp;"Ja to nisam zamislio", reče Malkolm. "Ja sam to sračunao."
<BR>&nbsp;&nbsp;&nbsp;&nbsp;&nbsp;Hamond uzdahnu. "Nemojte više o tome, molim vas. Govori već satima: 'Rekao sam vam'. Ali niko nije hteo da se ovo dogodi."
<BR>&nbsp;&nbsp;&nbsp;&nbsp;&nbsp;"Nije u pitanju da li je neko hteo ili ne", reče Malkolm; oči su mu bile sklopljene. Govorio je sporo, kroz lekove. "Pitanje je šta mislite da možete da postignete. Kada lovac ode u kišnu šumu da potraži hranu za porodicu, da li on očekuje da će moći da kontroliše prirodu. Ne. On zamišlja da je priroda onostran njega. Onostran njegovog razumevanja. Onostran njegove kontrole. Možda se moli prirodi, plodnosti šume koja ga hrani. Moli se zato što zna da je ne kontroliše. On joj je prepušten na mislost i nemislost.
<BR>&nbsp;&nbsp;&nbsp;&nbsp;&nbsp;Ali vi ste odlučili da ne budete na mislost i nemislost prirode. Vi ste odlučili da ćete kontrolisati prirodu, i od tog trenutka upali ste u velike nevelje, jer to ne možete. A napravili ste sisteme koji su vas nagone da to uradite. A to ne možete... niste nikada mogli... i nikada nećete ni moći. Ne brkajte stvari. Možete napraviti brod, a ne možete napraviti okean. Možete napraviti avion, ali ne možete napraviti vazduh. Vaše moći su mnogo manje nego što bi vam vaši snovi o razboritosti to dopustili da poverujete."
<BR>&nbsp;&nbsp;&nbsp;&nbsp;&nbsp;"Opet ga ne pratim", reče Hamond i uzdahnu. "Kuda li je Tim otišao? Izgledao je kao tako odgovoran dečak."
<BR>&nbsp;&nbsp;&nbsp;&nbsp;&nbsp;"Siguran sam da pokušava da uspostavi kontrolu nad situacijom", reče Malkolm. "Kao i svi ostali."
<BR>&nbsp;&nbsp;&nbsp;&nbsp;&nbsp;"I Grant, takođe. Šta se dogudilo s Gantom?"
<BR>&nbsp;&nbsp;&nbsp;&nbsp;&nbsp;Grant je stigao do stražnjih vrata centra za posetioce, istih vrata kroz koja je otišao pre dvadesetak minuta. Potegao je za kvaku: bila su zaključana. Onda je ugledao malo crveno svetlo. Sigurnosna vrata bila su ponovo aktivirana! Majku mu! Potrčao je okolo do pročelja zgrade, prošao kroz razbijena prednja vrata u glavno predvorje i zaustavio se pored čuvarevog stola gde je već bio. Mogao je da šuje suvo šuštanje radija. Pošao je u kuhinju, tražeći decu, ali vrata kuhinje bila su otvorena, a dece nije bilo.
<BR>&nbsp;&nbsp;&nbsp;&nbsp;&nbsp;Pošao je gore, ali je stigao do staklenog panela označenog ZATVORENO PODRUČJE, a vrata su bila zaključana. Bila mu je potrebna sigurnosna kartica da produži dalje.
<BR>&nbsp;&nbsp;&nbsp;&nbsp;&nbsp;Grant nije mogao da uđe.
<BR>&nbsp;&nbsp;&nbsp;&nbsp;&nbsp;Negde iz unutrašnjosti hodnika, čuoje režanje raptora
<BR>&nbsp;&nbsp;&nbsp;&nbsp;&nbsp;Kožasta koža gmizavaca dodirnula je Timovo lice, kandže su mu pocepale košulju, i Tim pade na leđa. Uplašeno je vrištao.
<BR>&nbsp;&nbsp;&nbsp;&nbsp;&nbsp;"Timi", dreknu Leksi.
<BR>&nbsp;&nbsp;&nbsp;&nbsp;&nbsp;Tim se ponovo usprvio. Beba velociraptora spustila mu se na rame, čavrljajući i cičeći u isto vreme. Tim i Leksi nalazili su se u belom uzgajalištu. Po podu su bile razbacane igračke: žuta lopta koja se kotrlja, lutka, plastična zvečka.
<BR>&nbsp;&nbsp;&nbsp;&nbsp;&nbsp;"To je beba raptor", reče Leksi, pokazujući na životinju koja se držala za Timovo rame.
<BR>&nbsp;&nbsp;&nbsp;&nbsp;&nbsp;Mali raptor zagnjurio je glavu u Timov vrat. Jadničak verovatno umire od gladi, pomisli Tim.
<BR>&nbsp;&nbsp;&nbsp;&nbsp;&nbsp;Leksi je prišla i beba joj je skočila na rame. Trljala se o njen vrat. "Zašto to radi?" upita ona. "Da li se plaši?"
<BR>&nbsp;&nbsp;&nbsp;&nbsp;&nbsp;"Ne znam", reče Tim.
<BR>&nbsp;&nbsp;&nbsp;&nbsp;&nbsp;Vratila je raptora Timu. Beba je čavrljala i cičala, i uzbuđeno skakala gore-dole na njegovom ramenu. Neprestano je gledala unaokolo, brzo pomerajući glavu. Maličšan je, nema sumnje, bio uzbuđen i..."
<BR>&nbsp;&nbsp;&nbsp;&nbsp;&nbsp;"Time", prošapta Leksi.
<BR>&nbsp;&nbsp;&nbsp;&nbsp;&nbsp;Vrata ka hodniku nisu se zatvorila za njima kad su ušli u uzgajalište. Sada su kroz njih prolazili veliki raptori. Prvo jedan, a onda i drugi.
<BR>&nbsp;&nbsp;&nbsp;&nbsp;&nbsp;Očito uzbuđena, beba je čavrljala i skakutala po Timovom ramenu. Tim je znao da mora da pobegne. Možda će ih beba zbuniti. Najzad, bila je to beba raptor. Otrgnuo je životinjicu sa ramena i bacio je preko sobe. Beba je brzo otapkala do nogu odraslih. Prvi raptor spustio je gubicu i nežno onjušio bebu.
<BR>&nbsp;&nbsp;&nbsp;&nbsp;&nbsp;Tim je uzeo Leksi za ruku i povukao dublje u uzgajalište. Morao je da nađe vrata, da nađe izlaz...
<BR>&nbsp;&nbsp;&nbsp;&nbsp;&nbsp;Začuo se visok prodoran krik. Tim se osvrnuo i video bebu u čeljustima odrasle životinje. Drugi velociraptor je prišao i otkinuo udove mladunčeta u pokušaju da ga izvuče iz usta prvog. Dva raptora borila su se oko bebe dok je ova skvičala. Krv je u velikim kapljicama škropila pod
<BR>&nbsp;&nbsp;&nbsp;&nbsp;&nbsp;"Pojeli su ga", reče Leksi. Raptori su se borili oko ostaktaka bebe, propinjući se i tukući glavama. Tim je pronašao vrata - nisu bila zaključana - prošao kroz njih i povukao Leksi za sobom.
<BR>&nbsp;&nbsp;&nbsp;&nbsp;&nbsp;Našli su se u drugoj prostoriji, a tamnozeleni sjaj otkrio mu je da to napuštena laboratorija za ekstrakciju DNK; nikoga nije bilo kod nizova stereo mikroskopa, ekrani visoke rezolucije pokazivali su zamrznute, divovske crno-bele prikaze insekata. Muve i buve koje su ujedale dinosauruse pre miliona godina, sisale im krv koju su sada u parku koristili da ponovo stvore dinosauruse. Trčali su kroz laboratoriju, a Tim je čuo frktanje i režanje raptora koji su ih gonili, približavali se, a onda je prošao kroz vrata na stražnjem zidu laboratorije koja mora da su imala alarm, jer je u uskom hodniku odjeknula zavijajuća sirena, a svetla na tavanici palila su se i gasila. Dok je trčao niz hodnik, Tim je uranjao u tamu... zatim svetlo ponovo... zatim tama. Iznad zvuka alarma čuo je režanje raptora koji su ih gonili. Leksi je cvilela i kukala. Tim je ispred sebe ugledao još jedna vrata, sa plavim znakom biohazarda, naleteo na njih i prošao iza, kada se iznenada sudario s nečim velikim i Leksi kriknu od straha.
<BR>&nbsp;&nbsp;&nbsp;&nbsp;&nbsp;"Polako, deco", reče glas.
<BR>&nbsp;&nbsp;&nbsp;&nbsp;&nbsp;Tim zatrepta od neverice. Iznad njega stajao je doktor Grant. A pored njega bio je gospodin Đenaro.
<BR>&nbsp;&nbsp;&nbsp;&nbsp;&nbsp;Napolju, u hodniku, Grantu je trebalo gotovo dva minuta da shvati da čuvar u predvorju verovatno ima sigurnosnu karticu. Vratio se i uzeo je, pa je ušao u gornji hodnik i brzo pošao niz njega. Pratio je zvuk raptora i našao ih u uzgajalištu. Bio je siguran da su deca otišla u susednu prostoriju i smesta otrčao do laboratorije za ekstrakciju.
<BR>&nbsp;&nbsp;&nbsp;&nbsp;&nbsp;I tu se sreo s decom.
<BR>&nbsp;&nbsp;&nbsp;&nbsp;&nbsp;Sada su im se raptori približavali. Životinje kao da su za trenutak oklevale, jer su se iznenadile što vide još ljudi.
<BR>&nbsp;&nbsp;&nbsp;&nbsp;&nbsp;Grant je gurnuo decu Đenaru u ruke i rekao: "Vodi ih negde na sigurno."
<BR>&nbsp;&nbsp;&nbsp;&nbsp;&nbsp;"Ali..."
<BR>&nbsp;&nbsp;&nbsp;&nbsp;&nbsp;"Onuda", reče Grant i pokaza preko ramena na dalja vrata. "Vodi ih u kontrolnu sobu, ako možeš. Trebalo bi da tamo budete na sigurnom."
<BR>&nbsp;&nbsp;&nbsp;&nbsp;&nbsp;"Šta ćeš ti?" upita Đenaro.
<BR>&nbsp;&nbsp;&nbsp;&nbsp;&nbsp;Raptori su stajali pored vrata. Grant je primetio da su sačekali da se svi pristignu, a onda su krenuli napred, kao grupa. Love u čoporu. Zadrhtao je.
<BR>&nbsp;&nbsp;&nbsp;&nbsp;&nbsp;"Imam plan, reče Grant. "Polazite."
<BR>&nbsp;&nbsp;&nbsp;&nbsp;&nbsp;đenaro je poveo decu. Raptori su polako nastavili da prilaze Grantu, prošli pored superkompjutera, pored ekrana koji su još trepatali beskrajne sekvence kompjuterski razotkrivenog koda. Raptori su prilazili, ne oklevajući, njušili pod, neprestano saginjali glave.
<BR>&nbsp;&nbsp;&nbsp;&nbsp;&nbsp;Grant je čuo da su vrata škljucnula iza njega i bacio pogled preko ramena. Svi su stajali s druge strane staklenih vrata i posmatrali ga. Đenarood mahnu glavom. Grant je znao šta to znači. S one strane nije bilo vrata u kontrolnu sobu. Đenaro i deca bili su zarobljeni tamo.
<BR>&nbsp;&nbsp;&nbsp;&nbsp;&nbsp;Sad je sve zavisilo od njega.
<BR>&nbsp;&nbsp;&nbsp;&nbsp;&nbsp;Grant se polako pomerio i pošao u stranu kroz laboratoriju da odvuče raptore od Đenara i dece. Video je još jedna vrata, bliža prednjim, obeležena KA LABORATORIJI. Šta god to značilo. Imao je ideju i nadao se da je u pravu. Vrata su bila označena plavim znakom biohazarda. Raptori su se približavali. Grant se okrenuo, zalupio vrata i krenuo iza njih, u duboku, toplu tišinu.
<BR>&nbsp;&nbsp;&nbsp;&nbsp;&nbsp;Okrenuo se.
<BR>&nbsp;&nbsp;&nbsp;&nbsp;&nbsp;Da.
<BR>&nbsp;&nbsp;&nbsp;&nbsp;&nbsp;Bio je tamo gde je i želeo da bude, u odgajalištu: ispod infracrvenih zraka dugi stolovi, sa nizovima jaja i niskom izmaglicom. Uređaji za ljuljanje stolova škljocali su i zujali, neprestano se pokećući. Magla je curila preko ivica stolova i padala na pod, gde je nestajala, isparavajući.
<BR>&nbsp;&nbsp;&nbsp;&nbsp;&nbsp;Grant je otrčao pravo do stražnje strane odgajališta, u laboratoriju sa staklenim zidovima i ultraljubičastom svetlosti. Odeća mu je bleštala plavo. Video je unaokolo reagense, laboratorijske posude pune pipeta, stakleno posuđe... svu tu osetljivu laboratorijsku opremu.
<BR>&nbsp;&nbsp;&nbsp;&nbsp;&nbsp;Raptori su ušli u prostoriju, prvo oprezno, onjušili vlažan vazduh, i pogledali dugačke stolove sa jajima koji su se ljuljali. Životinja predvodnik obrisala je krvave čeljusti poleđinom ruke. Polako, raptori su prošli između dugačkih stolova. Životinje su se usklađeno kretale kroz sobu; povremeno su zastajkivale da zagnjure glave ispod stolova.
<BR>&nbsp;&nbsp;&nbsp;&nbsp;&nbsp;Tražile su ga.
<BR>&nbsp;&nbsp;&nbsp;&nbsp;&nbsp;Grant je čučnuo i krenuo ka stražnjoj strani laboratorije; podigao je pogled i video metalni poklopac obeležen lobanjom i ukrštenim kostima. Na oznaci je pisalo OPREZ BIOGENI OTROVI ZAHTEVA SE A4 PREDOSTROŽNOST. Grant se prisetio da je Redžis rekao da su to jako moćni otrovi. Samo par molekula trenutno bi ubilo...
<BR>&nbsp;&nbsp;&nbsp;&nbsp;&nbsp;Poklopac je glatko ležao na površini laboratorijskog stola. Grant nije mogao da zavuče ruku ispod njega. Pokušao je da ga otvori, ali nije bilo vratašca, ni ručke, ničega što bi video... Grant se polako podigao i bacio pogled na glavnu prostoriju. Raptori su se još muvali među stolovima.
<BR>&nbsp;&nbsp;&nbsp;&nbsp;&nbsp;Okrenuo se prema poklopcu. Video je čudan metalni predmet izdubljen u površini stola. Izgledao je kao električna utičnica za napolje sa okruglim poklopcem. Podigao je poklopac, video dugme i pritisnuo ga.
<BR>&nbsp;&nbsp;&nbsp;&nbsp;&nbsp;Uz blago šuštanje, poklopac je skliznuo naviše, ka tavanici.
<BR>&nbsp;&nbsp;&nbsp;&nbsp;&nbsp;Iza njega, ugledao je staklene police i redove boca obeleženih lobanjom i ukrštenim kostima. Zurio je u etikete: CCK-55... TETRA-ALFA SEKTERIN... TIMOLEVIN X-1612... Tečnosti su bleštale bledozelenim sjajem pod ultraljubičastim svetlom. U blizini je ugledao stakleno posuđe sa špricevima u njemu. Špricevi su bili mali, a u svakome je bila majušna količina sjajnozelene tečnosti. Sagnut u plavoj tami, Grant je posegao za posudom sa špricevima. Na iglama od špriceva bile su plastične kapice. Zubima je skinuo jednu kapicu. Pogledao je usku iglu.
<BR>&nbsp;&nbsp;&nbsp;&nbsp;&nbsp;Krenuo je napred, prema raptorima.
<BR>&nbsp;&nbsp;&nbsp;&nbsp;&nbsp;Posvetioje ceo život proučavanju dinosaurusa. Sada će videti koliko zaista zna. Velociraptori su bili mali dinosaurusi mesožderi, kao i oviraptori i dromeosaurusi, životinje za koje se dugo smatralo da su krali jaja. Kao što određene savremene ptice jedu jaja drugih ptica, Grant je oduvek pretpostavljao da bi, kad bi mogli, velociraptori jeli jaja drugih dinosaurusa.
<BR>&nbsp;&nbsp;&nbsp;&nbsp;&nbsp;Dopuzao je do najbližeg stola sa jajima u odgajalištu. Polako je pružio ruku gore u maglu i uzeo jedano veliko jaje sa stola. Jaje je bilo veliko gotovo kao fudbalska lopta, krem boje, sa bledim ružičastim pegicama. Pažljivo je držao jaje dok je ubadao iglu kroz ljusku i ubrizgavao sadržaj šprica. Jaje je sijalo bledoplavim sjajem.
<BR>&nbsp;&nbsp;&nbsp;&nbsp;&nbsp;Grant se ponovo sagnuo. Sagnut ispod stola, video je noge raptora i maglu koja je curila sa površina stolova. Zakotrljao je jaje duž poda, prema raptorima. Raptori podigoše pogled, jer su čuli slabo brujanje dok se jaje kotrljalo, i stadoše da trzaju glavama unaokolo. Onda su nastavili svoju sporu poteru.
<BR>&nbsp;&nbsp;&nbsp;&nbsp;&nbsp;Jaje se zaustavilo nekoliko jardi ispred najbližeg raptora.
<BR>&nbsp;&nbsp;&nbsp;&nbsp;&nbsp;Prokletstvo!
<BR>&nbsp;&nbsp;&nbsp;&nbsp;&nbsp;Grant je ponovio isto: polako je uzeo jaje, spustio ga, ubrizgao otrov i otkotrljao ga prema raptorima. Ovoga puta, jaje se zaustavilo pored noge jednog velociraptora. Blago se ljuljalo, lupkajući o veliku kandžu na nozi.
<BR>&nbsp;&nbsp;&nbsp;&nbsp;&nbsp;Raptor je iznenađeno spustio pogled na ovaj novi dar. Sagnuo se i onjušio blistavo jaje. Za trenutak je njuškom zakotrljao jaje po podu.
<BR>&nbsp;&nbsp;&nbsp;&nbsp;&nbsp;I zanemario ga.
<BR>&nbsp;&nbsp;&nbsp;&nbsp;&nbsp;Velociraptor se opet uspravio i polako krenuo dalje; nastavio je potragu.
<BR>&nbsp;&nbsp;&nbsp;&nbsp;&nbsp;Nije upalilo.
<BR>&nbsp;&nbsp;&nbsp;&nbsp;&nbsp;Grant je uzeo treće jaje i ubrizgao u njega novi špric. Držao je blistavo jaje u rucii ponovo ga zakotrljao. Ali ovo je zakotrljao jako, kao kuglu za kuglanje. Jaje je glasno tandrkalo po podu.
<BR>&nbsp;&nbsp;&nbsp;&nbsp;&nbsp;Jedna od životinja čula je zvuk - zagnjurila glavu - videla ga kako prilazi - i instiktivno pojurila za objektom koji se kretao, klizeći glatko među stolovima da presretne jaje koje se kotrljalo. Velike čeljusti škljocnule su nadole, zagrizle ga i slomile ljusku.
<BR>&nbsp;&nbsp;&nbsp;&nbsp;&nbsp;Raptor je ustao, bledo belance kapalo mu je s čeljusti, bučno je oblizao usne i frknuo. Ponovo je zagrizao i laptao jaje s poda. Ali činilo se da mu ništa ne fali. Ponovo se sagnuo da jede iz slomljenog jajeta. Grant je pogledao dole da vidi šta će se dogoditi...
<BR>&nbsp;&nbsp;&nbsp;&nbsp;&nbsp;S druge strane sobe, raptor ga je ugledao. Gledao je pravo u njega.
<BR>&nbsp;&nbsp;&nbsp;&nbsp;&nbsp;Velociraptor je preteće zarežao. Krenuo je prema Grantu; prelazio je sobu u dugačkim, neverovatno krutim koracima. Grant je bio šokiran kad je video šta se dešava i sledio se od straha; međutim, životinja je iznenada ispustila dahtav, grgoljiv zvuk i veliko telo strovalilo se na pod. Težak rep udarao je o pod u grčevima. Raptor je nastavio da ispušta zvuke davljenja, naglašene povremenim glasnim kricima. Pena mu se klobučila na ustima. Glava mu je treskala napred-nazad. Rep je pljeskao i tukao.
<BR>&nbsp;&nbsp;&nbsp;&nbsp;&nbsp;Jedan, pomisli Grant.
<BR>&nbsp;&nbsp;&nbsp;&nbsp;&nbsp;Ali nije umirao jako brzo. Činilo se da će mu trebati večnost da umre. Grant je pošao da uzme još jedno jaje - i ugledao da su ostali raptori u prostoriji sleđeni usred pokreta. Slušali su zvuke životinje koja je umirala. Onda se prva životinja pokrenula da pogleda palog raptora.
<BR>&nbsp;&nbsp;&nbsp;&nbsp;&nbsp;Raptor koji je umirao sada se trzao; celo telo treslo se na podu. Ispuštao je sažaljive jecaje. Toliko pene klobučilo je sa usana da je Grant sada jedva mogao da mu vidi glavu. Udario je o pod i ponovo zaječao.
<BR>&nbsp;&nbsp;&nbsp;&nbsp;&nbsp;Drugi raptor nagnuo se nad palu životinju i proučavao je. Činilo se da ga zbunjuje ove samrtne muke. Oprezno, pogedao je penastu glavu, a onda se spustio niz brat koji se trzao, rebra koja su se teško podizala, noge...
<BR>&nbsp;&nbsp;&nbsp;&nbsp;&nbsp;I zagrizao stražnju nogu.
<BR>&nbsp;&nbsp;&nbsp;&nbsp;&nbsp;Životinja koja je umirala zarežala je, iznenada podigla glavu i okrenula se; zarila je zube u vrat napadača.
<BR>&nbsp;&nbsp;&nbsp;&nbsp;&nbsp;Dva, pomisli Grant.
<BR>&nbsp;&nbsp;&nbsp;&nbsp;&nbsp;Međutim, životinja koja je stajala otrgla se. Krv joj je tekla s vrata. Napala je stražnjim kandžama i jednim jedinim kratkim, brzim pokretom rasporila stomak pale životinje. Namotaji creva ispali su, nalik na bebele zmije. Krici umirućeg raptora ispunjavali su prostoriju. napadač se okrenuo, kao da je borba odjednom bila suviše teška.
<BR>&nbsp;&nbsp;&nbsp;&nbsp;&nbsp;Prešao je sobu, sagnuo se i pojavio sa bleštavim jajetom! Grant je gledao kako raptor zariva zube u njega, bleštava materija curi mu niz vrat.
<BR>&nbsp;&nbsp;&nbsp;&nbsp;&nbsp;Sad je dva.
<BR>&nbsp;&nbsp;&nbsp;&nbsp;&nbsp;Drugi raptor bio je pogođen gotovo trenutno; zakašljao se i pao naglavačke. Dok je padao, preturio je sto. Desetine jaja počele su da se kotrljaju posvuda po podu. Grant ih je s očajem posmatrao.
<BR>&nbsp;&nbsp;&nbsp;&nbsp;&nbsp;Još je ostao i treći raptor.
<BR>&nbsp;&nbsp;&nbsp;&nbsp;&nbsp;Grant je imao još jedan špric. Pošto se toliko jaja kotrlja po podu, moraće da učini nešto drugo. Pokušao je da odluči šta da radi, kad je poslednja životnja besno zarežala. Grant podiže pogled - raptor ga je spazio.
<BR>&nbsp;&nbsp;&nbsp;&nbsp;&nbsp;Poslednji raptor dugo se nije pomerao, samo je netremice gledao. A onda, polako, tiho, pošao je napred. Goneći ga. Dižući i spuštajući glavu, zavirujući prvo pod stolove, zatim iznad njih. Kretao se promišljenom oprezno, bez imalo krutosti koje je ispoljavao u čoporu. Sad usamljena, životinja je bila pažljiva. Nije skidala oči s Granta. Grant je brzo pogledao unaokolo. Nigde nije bilo mesta da se sakrije. Ništa nije mogao da učini...
<BR>&nbsp;&nbsp;&nbsp;&nbsp;&nbsp;Grantov pogled bio je usredsređen na rapotra, koji se pomerao polakom bočno. I Grant se pokrenuo. Pokušavao je da što više stolova bude između njega i životinje koja je napredovala. Polako... polako... išao je na levu stranu...
<BR>&nbsp;&nbsp;&nbsp;&nbsp;&nbsp;Raptor je napredovao u tamnocrven polumraku odgajališta. Spor, šuštav dah dolazio mu je iz raširenih nozdrva.
<BR>&nbsp;&nbsp;&nbsp;&nbsp;&nbsp;Grant je osećao kako mu se jaja lome pod nogama, žumanca lepe na đonove cipela. Čučnuo je i osetio izbočinu radija u džepu.
<BR>&nbsp;&nbsp;&nbsp;&nbsp;&nbsp;Radio.
<BR>&nbsp;&nbsp;&nbsp;&nbsp;&nbsp;Izvadio ga je iz džepa i uključio.
<BR>&nbsp;&nbsp;&nbsp;&nbsp;&nbsp;"Halo. Ovde Grant."
<BR>&nbsp;&nbsp;&nbsp;&nbsp;&nbsp;"Alane?" Elin glas. "Alane?"
<BR>&nbsp;&nbsp;&nbsp;&nbsp;&nbsp;"Slušaj", blago je rekao. "Samo pričaj."
<BR>&nbsp;&nbsp;&nbsp;&nbsp;&nbsp;"Alane, jesi li to ti?"
<BR>&nbsp;&nbsp;&nbsp;&nbsp;&nbsp;Pričaj, rekao je ponovo i gurnuo radio preko poda, dalje od sebe, ka raptoru koji je napredovao.
<BR>&nbsp;&nbsp;&nbsp;&nbsp;&nbsp;Čučnuo je iza noge od stola i čekao.
<BR>&nbsp;&nbsp;&nbsp;&nbsp;&nbsp;"Alane, molim te, kaži nešto."
<BR>&nbsp;&nbsp;&nbsp;&nbsp;&nbsp;Onda krčanje i tišina. Radio je ostao tih. Raptor je napredovao. Blag, šuštav dah.
<BR>&nbsp;&nbsp;&nbsp;&nbsp;&nbsp;Radio je još bio tih.
<BR>&nbsp;&nbsp;&nbsp;&nbsp;&nbsp;Šta joj je! Zar nije razumela? U tami, raptor se približavao.
<BR>&nbsp;&nbsp;&nbsp;&nbsp;&nbsp;"...Alane?"
<BR>&nbsp;&nbsp;&nbsp;&nbsp;&nbsp;Slabašan glas iz radija zaustavio je životinju. Onjušila je vazduh, kao da oseća još nekoga u prostoriji.
<BR>&nbsp;&nbsp;&nbsp;&nbsp;&nbsp;"Alane, ja sam. Ne znam da li me čuješ."
<BR>&nbsp;&nbsp;&nbsp;&nbsp;&nbsp;Raptor se sada okrenuo od Alana i krenuo prema radiju.
<BR>&nbsp;&nbsp;&nbsp;&nbsp;&nbsp;"Alane... molim te..."
<BR>&nbsp;&nbsp;&nbsp;&nbsp;&nbsp;Zašto nije gurnuo radio dalje? Radio je išao ka njemu, ali bio je blizu. Velika noga spustila se jako blizu njega. Grant je video šljunkastu kožu, blagozelen sjaj. Pruge osušene krvi na zakrivljenoj kandži. Osećao je jak zadah gmizavaca.
<BR>&nbsp;&nbsp;&nbsp;&nbsp;&nbsp;"Alane, sluŠaj me... Alane?"
<BR>&nbsp;&nbsp;&nbsp;&nbsp;&nbsp;Raptor se nagnuo i oprezno gurnuo radio na podu. Telo je okrenuo od Granta. Veliki rep bio je tačno iznad Grantove glave. Grant je posegao naviše, zario špric duboko u meso repa i ubrizgao otrov.
<BR>&nbsp;&nbsp;&nbsp;&nbsp;&nbsp;Životinja je zarežala i skočila. Zastrašujućom brzinom okrenula se nazad prema Grantu, razjapljenih čeljusti. Škljocnula je čeljustima, zagrizla nogu stola i trznula glavom. Sto je odleteo u stranu i Grant pade unazad, sada potpuno izložen. Raptor se nadvio nad njega, podigao se, glavom udario o infracrvena svetla i mahnito ih zaljuljao.
<BR>&nbsp;&nbsp;&nbsp;&nbsp;&nbsp;"Alane?"
<BR>&nbsp;&nbsp;&nbsp;&nbsp;&nbsp;Raptor se nagnuo unazad i podigao stopalo s kandžama spreman za udarac. Grant se otkotrljao i stopalo tresnu dole, za malo ga promašivši. Osetio je oštar, žežući bol duž lopatica; topla krv iznenada poteče preko košulje. Kotrljao se po podu, lomio jaja, prljao ruke, lice. Rator je ponovo lupio nogom i razbio radio; iskre se razleteše na sve strane. Besno je zarežao i lupio treći put, a Grant je stigao do zida, i dalje više nije imao kuda, i životinja poslednji put podiže stopalo.
<BR>&nbsp;&nbsp;&nbsp;&nbsp;&nbsp;I preturi se unatraške.
<BR>&nbsp;&nbsp;&nbsp;&nbsp;&nbsp;Životinja je hripala. Pena joj je izlazila iz usta.
<BR>&nbsp;&nbsp;&nbsp;&nbsp;&nbsp;Đenaro i deca uđoše u sobu. Grant im je dao znak da ne prilaze. Devojčica je gledala životinju koja je umirala i tiho rekla: "Au."
<BR>&nbsp;&nbsp;&nbsp;&nbsp;&nbsp;Đenaro je pomogao Grantu da ustane. Svi su se okrenuli potrčali u kontrolnu sobu.
</P></TD></TR></TABLE>
<P class="next">
<A HREF=p59.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
