<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>POD KONTROLOM
<P>&nbsp;&nbsp;&nbsp;&nbsp;&nbsp;Prošla su četiri sata. Bilo je posle podne; sunce je zalazilo. Erkondišn je ponovo radio u kontrolnoj sobi, a kompjuter je pravilno funkcionisao. Koliko su mogli da odrede, od dvadeset četvoro ljudi na ostrvu, osam je bilo mrtvo, a šest nestalo. Centar za posetioce i Safari koliba bili su bezbedni, a u severnom obodu izgleda da nije bilo dinosaurusa. Pozvali su vlasti u San Hozeu i zatražili pomoć. Nacionalna garda Kostarike bila je na putu, kao i vazdušna ambulanta da prenese Malkolma u bolnicu. Ali preko telefona, kostarikanska garda bila je izrazito oprezna; bez sumnje, između San Hozea i Vašingtona obavljani su telefonski razgovori, pre nego što je pomoć najzad poslana na ostrvo. A sad se dan bližio kraju; ako helikopteri ubrzo ne stignu, moraće da čekaju do zore. U međuvremenu, nisu imali šta drudo da rade, osim da čekaju. Brod se vraćao; posada je otkrila tri mlada raptora koji su se vijali po jednom od krmenih spremišta za teret i ubila životinje. Na Isla Nublar, izgledalo je da je neposredna opasnost prošla; svi su bili ili u centru za posetioce ili u kolibi. Tim se dobro srodio s kompjuterom i izbacio novi ekran.
<BR>
<BR>&nbsp;&nbsp;&nbsp;&nbsp;&nbsp;Ukupno životinja 292
<BR>&nbsp;&nbsp;&nbsp;&nbsp;&nbsp;vrsta očekivano nađeno ver.
<BR>&nbsp;&nbsp;&nbsp;&nbsp;&nbsp;Tiranosaurusi 2 1 4.1
<BR>&nbsp;&nbsp;&nbsp;&nbsp;&nbsp;Majasaurusi 22 20 ??
<BR>&nbsp;&nbsp;&nbsp;&nbsp;&nbsp;Stegosaurusi 4 1 3.9
<BR>&nbsp;&nbsp;&nbsp;&nbsp;&nbsp;Triceratopsi 8 6 3.1
<BR>&nbsp;&nbsp;&nbsp;&nbsp;&nbsp;Prokompsognatidi 65 64 ??
<BR>&nbsp;&nbsp;&nbsp;&nbsp;&nbsp;Otnielije 23 15 3.1
<BR>&nbsp;&nbsp;&nbsp;&nbsp;&nbsp;Velociraptori 37 27 ??
<BR>&nbsp;&nbsp;&nbsp;&nbsp;&nbsp;Apatosaurusi 17 12 3.1
<BR>&nbsp;&nbsp;&nbsp;&nbsp;&nbsp;Hadrosaurusi 11 5 3.1
<BR>&nbsp;&nbsp;&nbsp;&nbsp;&nbsp;Dilofosaurusi 7 4 4.3
<BR>&nbsp;&nbsp;&nbsp;&nbsp;&nbsp;Pterosaurusi 6 5 4.3
<BR>&nbsp;&nbsp;&nbsp;&nbsp;&nbsp;Hipsilofonditi 34 14 ??
<BR>&nbsp;&nbsp;&nbsp;&nbsp;&nbsp;Euplocefalidi 16 9 4.0
<BR>&nbsp;&nbsp;&nbsp;&nbsp;&nbsp;Stirakosaurusi 18 7 3.9
<BR>&nbsp;&nbsp;&nbsp;&nbsp;&nbsp;Mikroceratopsi 22 13 4.1
<BR>&nbsp;&nbsp;&nbsp;&nbsp;&nbsp;Ukupno 292 203
<BR>
<BR>&nbsp;&nbsp;&nbsp;&nbsp;&nbsp;"Šta sad to, kog vraga, radi?" upita Ęenaro. "Sad kaže da ima manje životinja?"
<BR>&nbsp;&nbsp;&nbsp;&nbsp;&nbsp;Grant klimnu. "Verovatno."
<BR>&nbsp;&nbsp;&nbsp;&nbsp;&nbsp;Eli reče: "Jurski park konačno dolazi pod kontrolu."
<BR>&nbsp;&nbsp;&nbsp;&nbsp;&nbsp;"Što znači?"
<BR>&nbsp;&nbsp;&nbsp;&nbsp;&nbsp;"Ravnoteža." Grant pokaza na monitore. Na jednom od njih hipsilofodont je skočio u vazduh kad je čopor velociraptora sa zapada stupio na livadu.
<BR>&nbsp;&nbsp;&nbsp;&nbsp;&nbsp;"Ograde satima nisu radile", reče Grant. "Životinje su se izmešale. Populacija dostiže ranotežu - istinsku jursku ravnotežu."
<BR>&nbsp;&nbsp;&nbsp;&nbsp;&nbsp;"Mislim da to nije trebalo da se dogodi", reče Ęenaro. "Životinje nije trebalo da se izmešaju."
<BR>&nbsp;&nbsp;&nbsp;&nbsp;&nbsp;"E, pa, jesu."
<BR>&nbsp;&nbsp;&nbsp;&nbsp;&nbsp;Na drugom monitoru, Grant je ugledao čopor raptora kako punom brzinom trči preko otvorenog polja ka hadrosaurusu od četiri tone. Hadrosaurus se okrenuo da utekne, ali jedan raptor mu je skočio na leđa i zagrizao dugačak vrat, dok su ostali trčali dalje, opkolili ga, ujedali za noge, skakali uvis da ga zaseku po stomaku moćnim kanžama. Za nekoliko minuta, šest raptora oborilo je veću životinju.
<BR>&nbsp;&nbsp;&nbsp;&nbsp;&nbsp;Grant je ćutke posmatrao.
<BR>&nbsp;&nbsp;&nbsp;&nbsp;&nbsp;Eli reče: "Jesi li to tako zamišljao?"
<BR>&nbsp;&nbsp;&nbsp;&nbsp;&nbsp;"Ne znam šta sam zamišljao", reče on. Gledao je monitor. "Ne, ne baš tako."
<BR>&nbsp;&nbsp;&nbsp;&nbsp;&nbsp;Maldun tiho reče: "Znate, izgleda da su sad svi odrasli raptori napolju."
<BR>&nbsp;&nbsp;&nbsp;&nbsp;&nbsp;Grant u početku nije obraćao mnogo pažnje. Samo je posmatrao monitore, sukobe velikih životinja. Na jugu, stegosaurus je mahao bodljikavim repom, zabrinuto kružeći oko bebe tiranosaurusa koja ga je gledala, zbunjena, i povremeno se zaletala napred da bez efekta ugrize bodlje. U zapadnom kvadrantu, odrasli triceratopsi su se borili između sebe, napadali i ukrštali rogove. Jedna životinja već je ležala ranjena i umirala.
<BR>&nbsp;&nbsp;&nbsp;&nbsp;&nbsp;Maldun reče: "Imamo još oko sat dobrog dnevnog svetla, doktore Grant. Ako hoćete da pokušate da nađete to leglo."
<BR>&nbsp;&nbsp;&nbsp;&nbsp;&nbsp;"Tako je", reče Grant. "Hoću."
<BR>&nbsp;&nbsp;&nbsp;&nbsp;&nbsp;"Razmišljao sam", reče Maldun, "da še, kad Kostarikanci dođu, verovatno ovo ostrvo smatrati vojnim problemom. Nešto što treba razoriti što je pre moguće."
<BR>&nbsp;&nbsp;&nbsp;&nbsp;&nbsp;"Ęavolski tačno", reče Ęenaro.
<BR>&nbsp;&nbsp;&nbsp;&nbsp;&nbsp;"Bombardovaće ga iz vazduha", reče Maldun. "Možda napalmom, možda i nervnim gasom. Ali iz vazduha."
<BR>&nbsp;&nbsp;&nbsp;&nbsp;&nbsp;"Nadam se da hoće", reče Ęenaro. "Ovo ostrvo je suviše opasno. Sve životinje na ostrvu moraju biti uništene, što pre to bolje."
<BR>&nbsp;&nbsp;&nbsp;&nbsp;&nbsp;Grant reče: "To nije dovoljno." Ustao je. "Počnimo."
<BR>&nbsp;&nbsp;&nbsp;&nbsp;&nbsp;"Mislim da nisi razumeo, Alane", reče Ęenaro. "Ja mislim da je ovo ostrvo suviše opasno. Mora biti uništeno. Sve životinje na ovom ostrvu moraju biti uništene, a to će učiniti garda Kostarike. Mislim da to moramo da prepustimo njihovim stručnim ljudima. Razumeš li šta govorim?"
<BR>&nbsp;&nbsp;&nbsp;&nbsp;&nbsp;"Savršeno", ponovo reče Grant.
<BR>&nbsp;&nbsp;&nbsp;&nbsp;&nbsp;"Onda, u čemu je problem?" upita Ęenaro. "To je vojna operacija. Prepustimo im to."
<BR>&nbsp;&nbsp;&nbsp;&nbsp;&nbsp;Granta su leđa bolela na mestu gde ga je raptor ogrebao kandžom. "Ne", reče on. "Mi se za to moramo da pobrinemo."
<BR>&nbsp;&nbsp;&nbsp;&nbsp;&nbsp;"Prepustimo to stručnjacima."
<BR>&nbsp;&nbsp;&nbsp;&nbsp;&nbsp;Grant se prisetio kako je pronašao Ęenara, samo pre šest sati, skrivenog i zastrašenog u kabini kamiona u zgradi službe održavanja. I odjednom izgubio živce i tresnuo advokata o betonski zid. "Slušaj, ti gade mali, odgovoran si za ovu situaciju i počni da se ponašaš kako to ona zahteva."
<BR>&nbsp;&nbsp;&nbsp;&nbsp;&nbsp;"Ponašam se", reče on; zakašljao se.
<BR>&nbsp;&nbsp;&nbsp;&nbsp;&nbsp;"Ne, ne ponašaš se. Sve vreme bežiš od odgovornosti, i to od samog početka."
<BR>&nbsp;&nbsp;&nbsp;&nbsp;&nbsp;"Ęavola..."
<BR>&nbsp;&nbsp;&nbsp;&nbsp;&nbsp;"Naveo si investitore da ulažu u posao koji nisi do kraja razumeo. Imaš deo kapitala u poslu koji nisi uspeo da nadzireš. Nisi proveravao aktivnosti čoveka za koga iz iskustva znaš da je lažov i dopustio si se taj čovek zajebava unaokolo sa najopasnijom tehnologijom u istoriji čovečanstva. Rekao bi da bežiš od odgovornosti."
<BR>&nbsp;&nbsp;&nbsp;&nbsp;&nbsp;Ęenaro se opet zakašljao. "E, pa, sad preuzimam odgovornost."
<BR>&nbsp;&nbsp;&nbsp;&nbsp;&nbsp;"Ne", reče Grant. I dalje bežiš. A to više ne može." Pustio je Ęenara, koji se savio i pokušavao da dođe do daha. Grant se okrenuo Maldunu. "Šta imamo od oružja?"
<BR>&nbsp;&nbsp;&nbsp;&nbsp;&nbsp;Maldun reče: "Imamo neke kontrolne mreže i elektrošok štapeve."
<BR>&nbsp;&nbsp;&nbsp;&nbsp;&nbsp;"Koliko su dobri ti štapovi?"
<BR>&nbsp;&nbsp;&nbsp;&nbsp;&nbsp;"Liče na eksplozivne štapove za ajkule. Imaju eksplozivni kondenzatorski vrh, koji prilikom kontakta daje strujni udar. Visoka voltaža, niska amperaža. Nije smrtonosan, ali sigurno onesposobljava."
<BR>&nbsp;&nbsp;&nbsp;&nbsp;&nbsp;"To ne vrši posao", reče Grant. "Ne u leglu."
<BR>&nbsp;&nbsp;&nbsp;&nbsp;&nbsp;"Kakvom leglu?" upita Ęenaro, kašljući.
<BR>&nbsp;&nbsp;&nbsp;&nbsp;&nbsp;"Raptorskom leglu", reče Eli.
<BR>&nbsp;&nbsp;&nbsp;&nbsp;&nbsp;"Raptorskom leglu?"
<BR>&nbsp;&nbsp;&nbsp;&nbsp;&nbsp;Grant je upitao: "Imate li radio ogrlice?"
<BR>&nbsp;&nbsp;&nbsp;&nbsp;&nbsp;"Siguran sam da imamo", reče Maldun.
<BR>&nbsp;&nbsp;&nbsp;&nbsp;&nbsp;"Donesi jednu. A ima li još nečega što bismo mogli da iskoristimo za odbranu?"
<BR>&nbsp;&nbsp;&nbsp;&nbsp;&nbsp;Maldun odmahnu glavom.
<BR>&nbsp;&nbsp;&nbsp;&nbsp;&nbsp;"E, pa, donesi što god imaš."
<BR>&nbsp;&nbsp;&nbsp;&nbsp;&nbsp;Maldun ode. Grant se okrenu Ęenaru. "Vaše ostrvo je u neredu, Ęenaro. Vaš eksperiment je u neredu. Mora da se počisti. Ali to je nemoguće dok se ne sazna koliki je nered. A to znači pronaći legla na ostrvu. Naročito legla raptora. Ona su skrivena. Moramo da ih nađemo, proučimo i izbrojimo jaja. Moramo da imamo na broju svaku životinju rođenu na ovom ostrvu. Tek onda ga možemo spaliti. Ali prvo imamo jedan poslić da obavimo."
<BR>&nbsp;&nbsp;&nbsp;&nbsp;&nbsp;Eli je gledala mapu na zidu koja je sada prikazivala granice prostiranja životinja. Tim je radio za tastaturom. Pokazala je na mapu. "Raptori su lokalizovani u južnom području, tamo dole gde su vulkanska polja pare. Možda vole toplotu."
<BR>&nbsp;&nbsp;&nbsp;&nbsp;&nbsp;"Ima li tamo dole mesta gde mogu da se sakriju?"
<BR>&nbsp;&nbsp;&nbsp;&nbsp;&nbsp;"Izgleda da ima", reče ona. "Tamo su obavljeni značajni betonski radovi na uređenju voda, ne bi li se sprečilo plavljenje ravnica na jugu. Velike podzemne površine. Voda i senovita mesta."
<BR>&nbsp;&nbsp;&nbsp;&nbsp;&nbsp;Grant klimnu. "Znači, tamo su."
<BR>&nbsp;&nbsp;&nbsp;&nbsp;&nbsp;Eli reče: "Mislim da ima pristup i sa plaže." Okrenula se prema konzolama i rekla: "Time, pokaži nam preseke toga." Tim nije slušao. "Time?"
<BR>&nbsp;&nbsp;&nbsp;&nbsp;&nbsp;Bio je nagnut nad tastaturom. "Samo trenutak", reče on. "Mislim da sam nešto našao."
<BR>&nbsp;&nbsp;&nbsp;&nbsp;&nbsp;"Šta to?"
<BR>&nbsp;&nbsp;&nbsp;&nbsp;&nbsp;"Neoznačeno skladište. Ne znam čega ima tamo."
<BR>&nbsp;&nbsp;&nbsp;&nbsp;&nbsp;"Onda možda ima oružja", reče Grant.
<BR>&nbsp;&nbsp;&nbsp;&nbsp;&nbsp;Svi su bili iza zgrade službe održavanja i otključavali velika vrata protiv oluje; podigli su ih uvis prema suncu i otkrili betonske stepenice koje su vodile u zemlju. "Prokleti Arnold", reče Maldun, dok je šepao niz stepenice. "Mora da je sve vreme znao za ovo."
<BR>&nbsp;&nbsp;&nbsp;&nbsp;&nbsp;"Možda i nije", reče Grant. "Nije pokušao da ode ovamo."
<BR>&nbsp;&nbsp;&nbsp;&nbsp;&nbsp;"E, pa, onda je hamond znao. Neko je znao."
<BR>&nbsp;&nbsp;&nbsp;&nbsp;&nbsp;"Gde je sad Hamond?"
<BR>&nbsp;&nbsp;&nbsp;&nbsp;&nbsp;"Još je u kolibi."
<BR>&nbsp;&nbsp;&nbsp;&nbsp;&nbsp;Stigli su do kraja stepenica i naleteli na redove gas-maski koje su visile na zidu u plastičnim kontejnerima. Uperili su baterijske lampe dublje u prostoriju i ugledali nekoliko masivnih staklenih kocki, dve stope visokih, sa čeličnim poklopcima. U kockama, Grant je ugledao male tamne kugle. Kao u sobi punoj divovskih mlinova za biber, pomisli on.
<BR>&nbsp;&nbsp;&nbsp;&nbsp;&nbsp;Maldun je otvorio poklopac na jednoj, posegnuo unutra i izvadio kuglu. Okrenuo ju je prema svetlu i namrštio se. "Nek' sam proklet."
<BR>&nbsp;&nbsp;&nbsp;&nbsp;&nbsp;"Šta je to" upita Grant.
<BR>&nbsp;&nbsp;&nbsp;&nbsp;&nbsp;"MORO-12", reče Maldun. "Nervni gas na udisanje. Ovo su staklene granate s gasom. Mnoštvo granata."
<BR>&nbsp;&nbsp;&nbsp;&nbsp;&nbsp;"Počnimo", kruto reče Grant.
<BR>&nbsp;&nbsp;&nbsp;&nbsp;&nbsp;"Sviđam mu se", reče Leksi; smešila se. Stajali su u garaži centra za posetioce, pored malog raptora koga je Grant uhvatio u tunelu. Mazila je raptora kroz rešetke kaveza. Životinja je trljala glavu o njene ruke.
<BR>&nbsp;&nbsp;&nbsp;&nbsp;&nbsp;"Ja bih pazio", reče Maldun. "Može gadno da ugrize."
<BR>&nbsp;&nbsp;&nbsp;&nbsp;&nbsp;"Sviđam mu se", reče Leksi. "Zove se Klarens."
<BR>&nbsp;&nbsp;&nbsp;&nbsp;&nbsp;"Klarens?"
<BR>&nbsp;&nbsp;&nbsp;&nbsp;&nbsp;"Da", reče Leksi.
<BR>&nbsp;&nbsp;&nbsp;&nbsp;&nbsp;Maldun je držao kožnu ogrlicu na kojoj je bila prikačena metalna kutijica. Grant je začuo visoko pištanje u slušalicama. "Je li problem staviti ogrlicu životinji?"
<BR>&nbsp;&nbsp;&nbsp;&nbsp;&nbsp;Leksi je i dalje mazila raptora kroz rešetke. "Kladim se da bi mi pustio da mu je stavim", reče ona.
<BR>&nbsp;&nbsp;&nbsp;&nbsp;&nbsp;"Ja ne bih pokušavao", reče Maldun. "Nepredvidljvi su."
<BR>&nbsp;&nbsp;&nbsp;&nbsp;&nbsp;"Kladim se da bi me pustio", reče ona.
<BR>&nbsp;&nbsp;&nbsp;&nbsp;&nbsp;I tako je Maldun dao Leksi ogrlicu i ona ju je pružila, da bi je raptor mogao da onjuši. Onda ju je polako namaknula životinji na vrat. Raptor je postao svetlije zelen kada ju je Leksi prikopčala i zatvorila poklopac od velkora preko kopče. Onda se životinja opustila i ponovo postala bleđa.
<BR>&nbsp;&nbsp;&nbsp;&nbsp;&nbsp;"Nek' me đavo nosi", reče Maldun.
<BR>&nbsp;&nbsp;&nbsp;&nbsp;&nbsp;"On je kameleon", reče Leksi.
<BR>&nbsp;&nbsp;&nbsp;&nbsp;&nbsp;"Ostali raptori to ne mogu", reče Maldun, namršten. "Ove divlje životinje mora da su drugačije. Uzgred", reče on, okrećući se prema Grantu, "ako su po rođenju sve ženke, kako se razmnožavaju? Nisi objasnio ono za žablju DNK."
<BR>&nbsp;&nbsp;&nbsp;&nbsp;&nbsp;"Nije u pitanju žablja DNK", reče Grant. "U pitanju je DNK vodozemaca. Ali taj fenomen posebno je dobro dokumentovan kod žaba. Naročito zapadnoafričkih žaba, ako se dobro sećam."
<BR>&nbsp;&nbsp;&nbsp;&nbsp;&nbsp;"Kakav je to fenomen?"
<BR>&nbsp;&nbsp;&nbsp;&nbsp;&nbsp;"Prelazak roda", reče Grant. "U stvari, to je obično menjanje pola." Grant je objasnio da je jedan broj biljaka i životinja sposoban da tokom života menja pol - orhideje, neke ribe i morski rakovi, a sad i žabe. Utvrđeno je da su žabe, koje su primećene da su legle jaja, u periodu od nekoliko meseci postale potpuni mužjaci. Prvo su poprimili borbeno držanje mužjaka, onda su razvile zvižduk parenja mužjaka, stiulisali su hormone i razvijali gonade mužjaka i na kraju su se parile s ženkama.
<BR>&nbsp;&nbsp;&nbsp;&nbsp;&nbsp;"Zezate se", reče Ęenaro. "A zašto se to događa?"
<BR>&nbsp;&nbsp;&nbsp;&nbsp;&nbsp;"Očigledno je promena stimulisana okruženjem u kome su sve životinje istog pola. U toj situaciji, neki od vodozemaca počinju da spontano menjaju pol od ženskog ka muškom."
<BR>&nbsp;&nbsp;&nbsp;&nbsp;&nbsp;"I ti misliš da se to dogodilo sa dinosaurusima?"
<BR>&nbsp;&nbsp;&nbsp;&nbsp;&nbsp;"Da, dok ne dobijemo bolje objašnjenje", reče Grant. "Mislim da se to dogodilo. A sad, hoćemo li da nađemo to leglo?"
<BR>&nbsp;&nbsp;&nbsp;&nbsp;&nbsp;Nakrcali su se u džip i Leksi je podigla raptora iz kaveza. Životinja se činila sasvim mirnom, gotovo pitomom u njenim rukama. Poslednji put ju je potapšala po glavi i oslobodila.
<BR>&nbsp;&nbsp;&nbsp;&nbsp;&nbsp;Životinja nije htela da ode.
<BR>&nbsp;&nbsp;&nbsp;&nbsp;&nbsp;"'Ajde, iš!" reče Leksi. "Idi kući!"
<BR>&nbsp;&nbsp;&nbsp;&nbsp;&nbsp;Raptor se okrenuo i potrčao među lišće.
<BR>&nbsp;&nbsp;&nbsp;&nbsp;&nbsp;Grant je držao prijemnik i nosio slušalice. Maldun je vozio. Kola su poskakivala po glavnom putu, idući na jug. Ęenaro se okrete Grantu i reče: "Na šta liči to leglo?"
<BR>&nbsp;&nbsp;&nbsp;&nbsp;&nbsp;"Niko to ne zna", reče Grant.
<BR>&nbsp;&nbsp;&nbsp;&nbsp;&nbsp;"Ali ja sam mislio da si ih ti iskopavao."
<BR>&nbsp;&nbsp;&nbsp;&nbsp;&nbsp;"Iskopavao sam fosilna legla dinosaurusa", reče Grant. "Ali svi fosili su izobličeni težinom milenijuma. Mi smo stvorili neke hipoteze, neke pretpostavke, ali niko zaista ne zna na šta legla liče."
<BR>&nbsp;&nbsp;&nbsp;&nbsp;&nbsp;Grant je slušao pištanje i signalisao Maldunu da se uputi još zapadnije. Sve više je izgledalo da je Eli bila u pravu: leglo je bilo u južnim vulkanskim poljima.
<BR>&nbsp;&nbsp;&nbsp;&nbsp;&nbsp;Grant odmahnu glavom. "Moraš da shvatiš: mi ne znamo sve pojedinosti ni o ponašanju u leglu živih gmizavaca, kao što su krokodili ili aligatori. Te životinje su teške za proučavanje." Međutim, znalo se da kod američkih aligatora samo ženke čuvaju leglo i čekaju vreme izleganja. Bikovski aligator u rano proleće provodi dane ležeći pored ženke u parenju, duva mehuriće na njene obraze da je dovede u stanje prijemčivosti, dok na kraju ona ne podigne rep i dopusti mu da ubaci penis. Kada ženka kroz dva meseca napravi leglo, mužjak je već davno nestao. Ženka žestoko čuva svoje konusno, tri stope visoko leglo, a kada izlegli mladunci počnu da pište i izlaze iz ljuski, ona im pomaže da otvore jaja; zatim ih gurka ka vodi, a ponekad nosi u ustima.
<BR>&nbsp;&nbsp;&nbsp;&nbsp;&nbsp;"Znači, odrasli aligatori štite mlade?"
<BR>&nbsp;&nbsp;&nbsp;&nbsp;&nbsp;"Da", reče Grant. " A postoji i neka vrsta grupne zaštite. Uznemireni mladi aligatori puštaju prepoznatljive krike koji im dovode u pomoć bilo kog odraslog ko ih čuje - bio to njihov roditelj ili ne - uz samostalan, žestok napad. Ne pretnju. Pravi napad."
<BR>&nbsp;&nbsp;&nbsp;&nbsp;&nbsp;"Oh." Ęenaro je zaćutao.
<BR>&nbsp;&nbsp;&nbsp;&nbsp;&nbsp;"Ali dinosi nisu gmizavci", lakonski reče Maldun.
<BR>&nbsp;&nbsp;&nbsp;&nbsp;&nbsp;"Tačno tako. Obrazac ponašanja dinosaurusa u leglu mogao bi biti sličniji nekom od velikog broja ptičjih vrsta."
<BR>&nbsp;&nbsp;&nbsp;&nbsp;&nbsp;"Znači, da u stvari ne znaš", reče Ęenaro; počeo je da se nervira. "Ne znaš na šta liče legla?"
<BR>&nbsp;&nbsp;&nbsp;&nbsp;&nbsp;"Ne", reče Grant. "Ne znam."
<BR>&nbsp;&nbsp;&nbsp;&nbsp;&nbsp;"E, pa", reče Ęenaro. "Toliko od prokletih stručnjaka."
<BR>&nbsp;&nbsp;&nbsp;&nbsp;&nbsp;Grant nije obraćao pažnju na njega. Već je mogao da oseti sumpor. A ispred, video je paru koja se uzdizala sa vulkanskih polja.
<BR>&nbsp;&nbsp;&nbsp;&nbsp;&nbsp;Zemljište je vruće, pomisli Ęenaro, dok je hodao napred. Bilo je, zaista, vruće. A, tu i tamo, blato je klobučilo i rasprskavalo se. A smrdljiva, sumporna isparenja šikljala su perjanicama visokim do ramena. Osećao se kao da hoda kroz pakao.
<BR>&nbsp;&nbsp;&nbsp;&nbsp;&nbsp;Pogledao je Granta, koji je hodao pored njega sa stavljenim slušalicama i slušao pištanje. Grant u njegovim kaubojskim čizmama, farmerkama i havajskoj košulji, očigledno jako hladan. Ęenaro se nije tako osećao. Plašilo ga je što se nalazi na ovom smradnom, paklenom mestu, s velociraptorima u blizini. Nije razumeo kako Grant može da bude tako hladan u svemu tome.
<BR>&nbsp;&nbsp;&nbsp;&nbsp;&nbsp;Ili žena, Satlerova. I ona je hodala pored njih, i hladnokrvno gledala unaokolo.
<BR>&nbsp;&nbsp;&nbsp;&nbsp;&nbsp;"Zar te ovo ne brine?" upita Ęenaro. "Mislim, uznemirava?"
<BR>&nbsp;&nbsp;&nbsp;&nbsp;&nbsp;"Moramo da to uradimo", reče Grant. Nije rekao ništa više.
<BR>&nbsp;&nbsp;&nbsp;&nbsp;&nbsp;Svi su hodali dalje, između mehurastih odušaka pare. Ęenaro je pipkao gasne granate koje su mu bile prikačene na pojas. Okrenuo se prema Eli. "Zašto se on ne brine?"
<BR>&nbsp;&nbsp;&nbsp;&nbsp;&nbsp;"Možda se i brine", reče ona. "Međutim, o ovome je razmišljao ceo život."
<BR>&nbsp;&nbsp;&nbsp;&nbsp;&nbsp;Ęenaro klimnu i zapita se na šta bi to ličilo. Da li postoji nešto na šta je on čekao ceo svoj život. Zaključio je da ne postoji.
<BR>&nbsp;&nbsp;&nbsp;&nbsp;&nbsp;Grant je žmirkao prema suncu. Tamo napred, kroz oduške pare, jedna životinja je čučala i gledala ih. Onda je šmugnula.
<BR>&nbsp;&nbsp;&nbsp;&nbsp;&nbsp;"Je li to bio taj raptor?" upita Eli.
<BR>&nbsp;&nbsp;&nbsp;&nbsp;&nbsp;"Mislim da jeste. Ili neki drugi. Mladunče, u svakom slučaju."
<BR>&nbsp;&nbsp;&nbsp;&nbsp;&nbsp;Ona reče: "Vodi nas?"
<BR>&nbsp;&nbsp;&nbsp;&nbsp;&nbsp;"Možda." Eli mu je ispričala kako su se raptori igrali kod ograde da joj skrenu pažnju dok se jedan drugi popeo na krov. Ako je to tačno, takvo ponašanje povlačilo bi umne sposobnosti koje su iznad gotovo svih oblika života na Zemlji. Klasično, verovalo se da je sposobnost da se smisli i izvrši plan ograničena na samo tri vrste: šimpanze, gorile i ljudska bića. Sada je bilo moguće da su i dinosaurusi sposobni za tako nešto.
<BR>&nbsp;&nbsp;&nbsp;&nbsp;&nbsp;Raptor se pojavio još jednom, izleteo na svetlo, a zatim, skviknuvši, odskočio dalje. Zaista se činilo da ih vodi.
<BR>&nbsp;&nbsp;&nbsp;&nbsp;&nbsp;"Ako o njima razmišljate kao o pticama", reče Grant, "onda se morate čuditi. Neka nova proučavanja pokazuju da sivi papagaji imaju sličnu simboličku inteligenciju kao i šimpanze. A šimpanze sasvim sigurno mogu da koriste jezik. Sada istraživači otkrivaju da papagaji su na nivou emocionalnog razvoja trogodišnjeg deteta, ali njihova inteligencija ne dolazi u pitanje. Papagaji definitivno mogu da simbolički razmišljaju."
<BR>&nbsp;&nbsp;&nbsp;&nbsp;&nbsp;"Ali ja nikad nisam čuo da je papagaj nekoga ubio", progunđa Ęenaro.
<BR>&nbsp;&nbsp;&nbsp;&nbsp;&nbsp;U daljini, čuli su zvuk rasprskivanja talasa na obali ostrva. Vulkansko polje sad je bilo iza njih i suočili su se s poljem prepunim velikih kamenova. Mali raptor popeo se na jednu stenu, a onda najednom nestao.
<BR>&nbsp;&nbsp;&nbsp;&nbsp;&nbsp;"Kud' li je nestao?" upita Eli.
<BR>&nbsp;&nbsp;&nbsp;&nbsp;&nbsp;Grant je slušao u slušalice. Pištanje je prestalo. "Nestao je."
<BR>&nbsp;&nbsp;&nbsp;&nbsp;&nbsp;Požurili su napred i usred stenja pronašli malu rupu, nalik na zečju. Imala je u prečniku možda dve stope. Dok su posmatrali, mladunče raptora se ponovo pojavilo, žmirkajući prema svetlosti. Onda je šmugnulo.
<BR>&nbsp;&nbsp;&nbsp;&nbsp;&nbsp;"Nema šanse", reče Ęenaro. "Nema šanse da pođem tamo dole."
<BR>&nbsp;&nbsp;&nbsp;&nbsp;&nbsp;Grant je ćutao. On i Eli počeli su da uključuju opremu. Uskoro je mala video kamera bila priključena na monitor koji se mogao držati u ruci. Privezao je kameru na kanap, uključio je i spustio u rupu.
<BR>&nbsp;&nbsp;&nbsp;&nbsp;&nbsp;"Tako ništa nećete videti", reče Ęenaro.
<BR>&nbsp;&nbsp;&nbsp;&nbsp;&nbsp;"Neka se prilagodi", reče Grant. Duž gornjeg dela tunela bilo je dovoljno svetla da vide glatke zemljane zidove, a onda se iznenada, odjednom, otvorio tunel. Preko mikrofona čuli su cičanje. A onda niži zvuk trubljenja. Još buke, koja je dopirala od mnoštva životinja.
<BR>&nbsp;&nbsp;&nbsp;&nbsp;&nbsp;"Dobro je, zvuči kao leglo", reče Eli.
<BR>&nbsp;&nbsp;&nbsp;&nbsp;&nbsp;"Eli ne vidite ništa", reče Ęenaro. Obrisao je znoj sa čela.
<BR>&nbsp;&nbsp;&nbsp;&nbsp;&nbsp;"Ne", reče Grant. "Ali čujem." Slušao je još neko vreme, a onda izvukao kameru i spustio je na zemlju. "Počnimo." Popeo se ka rupi. Eli je otišla da donese baterijsku lampu i elektrošok štapove. Grant je navukao gas-masku na lice, i čučnuo u neobičan položaj, pružajući noge nazad.
<BR>&nbsp;&nbsp;&nbsp;&nbsp;&nbsp;"Ne misliš valjda ozbiljno da ideš tamo dole?" upita Ęenaro.
<BR>&nbsp;&nbsp;&nbsp;&nbsp;&nbsp;Grant klimnu glavom. "To me ne uzbuđuje. Ja ću prvi, onda Eli, a ti ćeš poslednji."
<BR>&nbsp;&nbsp;&nbsp;&nbsp;&nbsp;"čekaj, stani malo", reče Ęenaro, iznenada uznemiren. "Zašto ne bacimo ove granate s nervnim gasom u rupu, a posle odemo dole? Zar to nije logičnije?"
<BR>&nbsp;&nbsp;&nbsp;&nbsp;&nbsp;"Eli, imaš li lampu?"
<BR>&nbsp;&nbsp;&nbsp;&nbsp;&nbsp;Dodala je baterijsku lampu Grantu.
<BR>&nbsp;&nbsp;&nbsp;&nbsp;&nbsp;"Šta s tim?" upita Ęenaro. "Šta kažeš?"
<BR>&nbsp;&nbsp;&nbsp;&nbsp;&nbsp;"Ništa ne bih više voleo", reče Grant. Povlačio se dole ka rupi. "Jesi li ikada video nešto što je umrlo od otrovnog gasa?"
<BR>&nbsp;&nbsp;&nbsp;&nbsp;&nbsp;"Ne..."
<BR>&nbsp;&nbsp;&nbsp;&nbsp;&nbsp;"On obično izaziva grčenje. Strašno grčenje."
<BR>&nbsp;&nbsp;&nbsp;&nbsp;&nbsp;"E, pa, žao mi je ako je neprijatno, ali..."
<BR>&nbsp;&nbsp;&nbsp;&nbsp;&nbsp;"Vidi", reče Grant. "Mi idemo u ovo leglo da utvrdimo koliko se životinja izleglo. Ako prvo ubijemo životinje, a neke od njih u grčevima padnu na legla, to će nam onemogućiti da vidimo šta je bilo tamo. Tako da to ne možemo da uradimo."
<BR>&nbsp;&nbsp;&nbsp;&nbsp;&nbsp;"Ali..."
<BR>&nbsp;&nbsp;&nbsp;&nbsp;&nbsp;"Ti si napravio ove životinje, Ęenaro."
<BR>&nbsp;&nbsp;&nbsp;&nbsp;&nbsp;"Ja nisam."
<BR>&nbsp;&nbsp;&nbsp;&nbsp;&nbsp;"Tvoj je novac. Tvoji su napori. Ti si pomogao da se stvore. Oni su tvoja tvorevina. I ne možeš sad da ih tek tako ubiješ zato što si malo nervozan."
<BR>&nbsp;&nbsp;&nbsp;&nbsp;&nbsp;"Ja nisam malo nervozan", reče Ęenaro. "Skroz sam se us..."
<BR>&nbsp;&nbsp;&nbsp;&nbsp;&nbsp;"Pratite me", reče Grant. Eli mu je dodala štap. Odgurnuo se natraške kroz rupu i zagunđao. "Tesno skrojeno."
<BR>&nbsp;&nbsp;&nbsp;&nbsp;&nbsp;Grant je izdahnuo i ispružio ruke ispred sebe, a onda se čulo nekakav zvuk usisavanja, i on nestade.
<BR>&nbsp;&nbsp;&nbsp;&nbsp;&nbsp;Zjapila je rupa, prazna i mračNa.
<BR>&nbsp;&nbsp;&nbsp;&nbsp;&nbsp;"Šta je s njim?" upita Ęenaro, uznemiren.
<BR>&nbsp;&nbsp;&nbsp;&nbsp;&nbsp;Eli je koraknula napred i nagnula se bliže rupi; osluškivala je otvor. Uključila je radio i tiho rekla: ""Alane?"
<BR>&nbsp;&nbsp;&nbsp;&nbsp;&nbsp;Duga tišina. A onda su čuli slabašno: "Tu sam."
<BR>&nbsp;&nbsp;&nbsp;&nbsp;&nbsp;"Alane, je li sve u redu?"
<BR>&nbsp;&nbsp;&nbsp;&nbsp;&nbsp;Još jedna duga tišina. Kad je Grant konačno progovorio, glas mu je zvučao izrazito čudno, gotovo pun strahopoštovanja.
<BR>&nbsp;&nbsp;&nbsp;&nbsp;&nbsp;"Sve je u redu", reče on.
</P></TD></TR></TABLE>
<P class="next">
<A HREF=p63.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
