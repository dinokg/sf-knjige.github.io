<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>KADA SU DINOSAURUSI VLADALI ZEMLJOM
<P>&nbsp;&nbsp;&nbsp;&nbsp;&nbsp;Sastali su se u zgradi za posetioce: dva sprata visokoj, svoj u staklu sa izloženim crnim anodizovanim gredama i osloncima. Grant je smatrao da je nesumnjivo visokotehnološka.
<BR>&nbsp;&nbsp;&nbsp;&nbsp;&nbsp;Malom predavaonicom dominirao je robot Tyrannosaurus rex, koji je preteći visio iznad ulaza u izložbeni prostor označen KADA SU DINOSAURUSI VLADALI ZEMLJOM. Nešto dalje bili su drugi displeji: ŠTA JE DINOSAURUS? i SVET MEZOZOIKA. Ali eksponati nisu bili završeni; svuda po podu bilo je žica i kablova. Ęenaro se popeo na pozornicu i razgovarao sa Grantom, Eli i Malkolmom; glas mu je neznatno odjekivao u prostoriji.
<BR>&nbsp;&nbsp;&nbsp;&nbsp;&nbsp;Hamond je sedeo u pozadini; prekrstio je ruke na grudima.
<BR>&nbsp;&nbsp;&nbsp;&nbsp;&nbsp;"Uskoro polazimo u obilazak objekata", reče Ęenaro. "Siguran sam da će nam gospodin Hamond i njegovo osoblje pokazati sve u najboljem svetlu. Pre nego što pođemo, želeo bih da vam ukratko objasnim zašto smo ovde i kakvu odluku treba da donesem pre nego što odemo. U suštini, kao što ste već shvatili, ovo je ostrvo na kome je dinosaurusima dobijenim genetičkim inženjeringom dopušteno da se kreću u prirodnoj sredini nalik na park, obrazujući turističku atrakciju. Atrakcija još nije otvorena za turiste, ali biće ove godine.
<BR>&nbsp;&nbsp;&nbsp;&nbsp;&nbsp;"Moje pitanje za vas je jednostavno. Da li je ovo ostrvo bezbedno? Da li je bezbedno za posetioce, i da li je bezbedno držati dinosauruse?"
<BR>&nbsp;&nbsp;&nbsp;&nbsp;&nbsp;Ęenaro je ugasio svetla. "Postoje dva različita dokaza koja moramo da uzmemo u obzir. Prvo, postoji identifikacija ranije nepoznatog dinosaurusa na kopnu Kostarike. Za ovog dinosaurusa zna se samo na osnovu jednog njegovog dela. Pronađen je jula ove godine, pošto je najverovatnije ugrizao jednu američku devojčicu na plaži. Doktor Grant vam može kasnije ispričati nešto više o tome. Zamolio sam da nam originalni deo, koji se nalazi u jednoj laboratoriji u Njujorku, dostave avionom ovamo da bismo ga na licu mesta mogu ispitati. U međuvremenu, postoji i drugi dokaz.
<BR>&nbsp;&nbsp;&nbsp;&nbsp;&nbsp;Kostarika ima odličnu medicinsku službu, koja vodi sve vrste podataka. Počevši od marta, postoje izveštaji da gušteri ujedaju bebe u kolevkama - a takođe, mogao bih da dodam, da grizu starce koji hrču u snu. Postoje sporadični izveštaji o ovim ujedima guštera u obalnim selima od Ismalije do Puntarenasa. Posle marta, više nije bilo izveštaja o ujedima guštera. Međutim, imam ovaj grafikon Javne zdravstvene slučbe iz San Hozea o smrtnosti beba u gradovima na zapadnoj obali, ranije ove godine. Skrećem vam pažnju na dve osobine ovog grafikona", reče Ęenaro. "Prvo, smrtnost beba je mala u januaru i februaru, onda skače u martu, pa je opet niska u aprilu. Ali od maja nadalje, visoka je, sve do jula, meseca kada je mala amerikanka ugrižena. Javna zdravstvena služba oseća da danas nešto utiče na smrtnost beba, što radnici u obalnim selima ne prijavljuju. Druga osobina je zbunjujuća dvonedeljna pikovitost, koja kao da sugeriše da postoji neki alternativni fenomen."
<BR>&nbsp;&nbsp;&nbsp;&nbsp;&nbsp;Svetla su se opet upalila. "U redu", reče Ęenaro. "To je dokaz koji želim da rasvetlim. A sad, ima li nekih..."
<BR>&nbsp;&nbsp;&nbsp;&nbsp;&nbsp;"Možemo da sebi uštedimo dosta truda", reče Malkolm. "Odmah ću vam to objasniti."
<BR>&nbsp;&nbsp;&nbsp;&nbsp;&nbsp;"Da?" upita Ęenaro.
<BR>&nbsp;&nbsp;&nbsp;&nbsp;&nbsp;"Da", reče Malkolm. "Prvo i prvo, životinje su vrlo verovatno otišle sa ostrva."
<BR>&nbsp;&nbsp;&nbsp;&nbsp;&nbsp;"Do kurca", zareža Hamond iz pozadine.
<BR>&nbsp;&nbsp;&nbsp;&nbsp;&nbsp;"I drugo, grafikon Javne zdravstvene službe gotovo sigurno nema nikakve veze sa bilo kojim životinjama koje su pobegle."
<BR>&nbsp;&nbsp;&nbsp;&nbsp;&nbsp;Grant upita: "Otkud znate?"
<BR>&nbsp;&nbsp;&nbsp;&nbsp;&nbsp;"Primetićete da grafikon alternativno pokazuje visoke i niske pikove", reče Malkolm. "To je karakteristika mnogih složenih sistema. Na primer, voda koja kaplje iz slavine. Ako okrenete slavinu samo malo, dobićete stalno kap, kap, kap. Ali ako otvorite još malo, tako da stvorite malu turbulenciju toka, onda dobijete čas velike, čas male kapi. Kap kap... kap kap... tako. Možete i sami da probate. Turbulencija stvara naizmeničnost - to je njena karakteristika. A ovakav naizmeničan grafikon dobićete za širenje bilo koje nove bolesti u jednoj zajednici."
<BR>&nbsp;&nbsp;&nbsp;&nbsp;&nbsp;"Ali zašto kažete da nije izazvana dinosaurusima koji su pobegli?" upita Grant.
<BR>&nbsp;&nbsp;&nbsp;&nbsp;&nbsp;"Zato što je karakteristika nelinearna", reče Malkolm. "Bile bi potrebne stotine pobeglih dinosaurusa da je prouzrokuju. A ne mislim da su stotine dinosaurusa pobegle. Tako da zaključujem da je u pitanju neki drugi fenomen, neki novi varijetet grira, uzrokuje fluktuacije koje vidite na grafikonu."
<BR>&nbsp;&nbsp;&nbsp;&nbsp;&nbsp;Ęenaro upita: "Ali mislite da su dinosaurusi pobegli?"
<BR>&nbsp;&nbsp;&nbsp;&nbsp;&nbsp;"Verovatno jesu."
<BR>&nbsp;&nbsp;&nbsp;&nbsp;&nbsp;"Zašto?"
<BR>&nbsp;&nbsp;&nbsp;&nbsp;&nbsp;"Zbog onoga što ovde pokušavate. Vidite, ovo ostrvo predstavlja pokušaj da se ponovo stvori jedna životna sredina iz prošlosti. Da se napravi izolovani svet u kome će se istrebljena stvorenja slobodno kretati. Je l' tako?"
<BR>&nbsp;&nbsp;&nbsp;&nbsp;&nbsp;"Jeste."
<BR>&nbsp;&nbsp;&nbsp;&nbsp;&nbsp;"Ali s moje tačke gledišta, takav poduhvat je nemoguć. Matematika toga je tako očigledna da ne mora ni da se računa. To je kao da pitate da li ćete na milion dolara prihoda morati da platite porez. Za to ne treba da vadite digitron da sračunate. Znate da dugujete porez. A, slično, ja sasvim sigurno znam da čovek ne može na ovakav način uspešno da duplicira prirodu, ili da se nada da će moći da je izoluje."
<BR>&nbsp;&nbsp;&nbsp;&nbsp;&nbsp;"A zašto ne? Najzad, postoje zoološki..."
<BR>&nbsp;&nbsp;&nbsp;&nbsp;&nbsp;"Zoološki vrtovi ponovo ne stvaraju prirodu", reče Malkolm. "Budimo jasni. Zoološki vrtovi uzimaju postojeću prirodu i jako malo je modifikuju da stvore ograđeni prostor za držanje životinja. Čak i te minimalne modifikacije često ne uspevaju. Životinje neprestano beže. Međutim, zoološki vrt nije model ovog parka. Ovaj park pokušava nešto mnogo ambicioznije od toga. Nešto sličnije pravljenju svemirske stanice na Zemlji."
<BR>&nbsp;&nbsp;&nbsp;&nbsp;&nbsp;Ęenaro odmahnu glavom. "Ne razumem."
<BR>&nbsp;&nbsp;&nbsp;&nbsp;&nbsp;"Pa, jako je prosto. Osim vazduha, koji slobodno teče, planirano je da sve ostalo bude izolovano. Ništa ne ulazi, ništa ne izlazi. Životinje koje se ovde drže nikad se neće pomešati sa većim ekosistemima Zemlje. One nikad neće pobeći."
<BR>&nbsp;&nbsp;&nbsp;&nbsp;&nbsp;"I nikada nisu", frknu Hamond.
<BR>&nbsp;&nbsp;&nbsp;&nbsp;&nbsp;"Takva izolacija je nemoguća", ravnodušno reče Malkolm. "To je prosto nemoguće izvesti."
<BR>&nbsp;&nbsp;&nbsp;&nbsp;&nbsp;"Moguće je. Sve vreme se to radi."
<BR>&nbsp;&nbsp;&nbsp;&nbsp;&nbsp;"Izvinite", reče Malkolm. "Ali nemate pojma o onome o čemu govorite."
<BR>&nbsp;&nbsp;&nbsp;&nbsp;&nbsp;"Ti mali arogantni šmrkavče", reče Hamond. Ustao je i izašao iz prostorije.
<BR>&nbsp;&nbsp;&nbsp;&nbsp;&nbsp;"Gospodo, gospodo", reče Ęenaro.
<BR>&nbsp;&nbsp;&nbsp;&nbsp;&nbsp;"Žao mi je", reče Malkolm, "Ali poenta ostaje. Ono što nazivamo 'prirodom' u stvari je složen sistem daleko suptilniji nego što smo to spremni da prihvatimo. Mi pravimo uprošćen lik prirode, a onda ga zapetljavamo. Ja nisam borac za očuvanje životne sredine, ali morate da razumete ono što ne razumete. Koliko puta treba to treba da bude istaknuto? Koliko dokaza moramo da vidimo? Sagradimo asuansku branu i tvrdimo da će oživeti deltu Nila. Umesto toga, ona uništi plodnu deltu Nila, proizvede parazitsko zagađenje i razori ekonomiju Egipta. Sagradimo..."
<BR>&nbsp;&nbsp;&nbsp;&nbsp;&nbsp;"Oprostite", reče Ęenaro. "Ali mislim da čujem helikopter. To je verovatno uzorak za doktora Granta." Pošao je iz sobe. Svi su ga sledili.
<BR>&nbsp;&nbsp;&nbsp;&nbsp;&nbsp;U podnožju planine, Ęenaro je vrištao preko zvuka helikoptera. Na vratu iskočile su mu vene. "Šta ste uradili? Koga ste pozvali?"
<BR>&nbsp;&nbsp;&nbsp;&nbsp;&nbsp;"Hajde, vidi", reče Hamond, uspravljajući se. "Moramo nešto da raščistimo..."
<BR>&nbsp;&nbsp;&nbsp;&nbsp;&nbsp;"Ne", reče Ęenaro. "Ne, vi morate nešto da shvatite. Ovo nije nedeljna ekskurzija..."
<BR>&nbsp;&nbsp;&nbsp;&nbsp;&nbsp;"Ovo je moje ostrvo", reče Hamond, "i mogu da pozovem koga god hoću."
<BR>&nbsp;&nbsp;&nbsp;&nbsp;&nbsp;"Ovo je ozbiljna istraga po pitanju vašeg ostrva, jer se investitori brinu da se nije izmaklo kontroli. Mi mislimo da je ovo jako opasno mesto i..."
<BR>&nbsp;&nbsp;&nbsp;&nbsp;&nbsp;"Nećeš me zatvoriti, Donalde..."
<BR>&nbsp;&nbsp;&nbsp;&nbsp;&nbsp;"Hoću, ako budem morao..."
<BR>&nbsp;&nbsp;&nbsp;&nbsp;&nbsp;"Ovo je bezbedno mesto", reče Hamond, "bez obzira šta taj prokleti matematičar kaže..."
<BR>&nbsp;&nbsp;&nbsp;&nbsp;&nbsp;"To nije..."
<BR>&nbsp;&nbsp;&nbsp;&nbsp;&nbsp;"A ja ću demonstrirati njegovu bezbednost..."
<BR>&nbsp;&nbsp;&nbsp;&nbsp;&nbsp;"A ja želim da ih smesta vratite u helikopter", reče Ęenaro.
<BR>&nbsp;&nbsp;&nbsp;&nbsp;&nbsp;"Ne mogu", reče Hamond; upirao je prstom u oblake. "Već odlazi." I, zaista, zvuk rotora se gubio.
<BR>&nbsp;&nbsp;&nbsp;&nbsp;&nbsp;"Boga mu", reče Ęenaro, "zar ne vidite da bespotrebno rizikujete..."
<BR>&nbsp;&nbsp;&nbsp;&nbsp;&nbsp;"Ah, ah", reče Hamond. "Da nastavimo ovo kasnije. Ne želim da uznemiravam decu."
<BR>&nbsp;&nbsp;&nbsp;&nbsp;&nbsp;Grant se okrenuo i ugledao Eda Redžisa kako nizbrdo vodi dvoje dece: dečaka sa naočarima od nekih jedanaest godina i devojčicu nekoliko godina mlađu, od možda nekih sedam ili osam godina. Plavu kosu sakupila je ispod bejzbol kape Metsa, a preko ramena prebacila je rukavicu za bejzbol. Dvoje klinaca žustro se spuštalo stazom koja je vodila sa heliporta i zaustavilo na određenoj udaljenosti od Ęenara i Hamonda.
<BR>&nbsp;&nbsp;&nbsp;&nbsp;&nbsp;Dubokim šapatom Ęenaro reče: "Hriste."
<BR>&nbsp;&nbsp;&nbsp;&nbsp;&nbsp;"Hajde, smiri se", reče Hamond. "Njihovi roditelji se razvode, a ja želim da se zabave ovde za vikend."
<BR>&nbsp;&nbsp;&nbsp;&nbsp;&nbsp;Devojčica je ispitivački mahnula.
<BR>&nbsp;&nbsp;&nbsp;&nbsp;&nbsp;"Ćao, deda", rekla je. "Stigli smo."
</P></TD></TR></TABLE>
<P class="next">
<A HREF=p24.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
