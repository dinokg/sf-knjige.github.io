<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>KONTROLA
<P>&nbsp;&nbsp;&nbsp;&nbsp;&nbsp;Henri Vu je ušao u kontrolnu sobu i zatekao ih kako sede u mraku i slušaju glasove preko radija.
<BR>&nbsp;&nbsp;&nbsp;&nbsp;&nbsp;"...Isuse, ako se takva životinja oslobodi", govorio je Đenaro, piskavim glasom preko zvučnika, "niko je neće zaustaviti."
<BR>&nbsp;&nbsp;&nbsp;&nbsp;&nbsp;"Neće je zaustaviti, niti..."
<BR>&nbsp;&nbsp;&nbsp;&nbsp;&nbsp;"Ogromna, bez prirodnih neprijatelja..."
<BR>&nbsp;&nbsp;&nbsp;&nbsp;&nbsp;"Bože moj, zamisli..."
<BR>&nbsp;&nbsp;&nbsp;&nbsp;&nbsp;"U kontrolnoj sobi, Hamond reče: "Zajebi ih. Tako su negativni."
<BR>&nbsp;&nbsp;&nbsp;&nbsp;&nbsp;Vu reče: "Oni još o bekstvu životinja. Do sada su već morali da vide da je sve pod kontrolom. Inženjeringom smo stvorili životinje i inženjeringom stvorili utočište..." Slegao je ramenima.
<BR>&nbsp;&nbsp;&nbsp;&nbsp;&nbsp;Vu je najiskrenije verovao da je park u osnovi bez greške, baš kao što je verovao da je njegova paleo-DNK u osnovi bez greške. Koji god bi se problemi mogli javiti u vezi DNK, u suštini bi to bili tačkasti problemi koda, što je uzrokovalo specifične probleme u fenotipu: enzim koji se ne bi uključio, ili belančevinu koja se ne bi sklopila. Kakav god problem bio, uvek bi se rešavao relativno beznačajnim prilagođavanjem u sledećoj verziji.
<BR>&nbsp;&nbsp;&nbsp;&nbsp;&nbsp;Slično, znao je da problemi Jurskog parka nisu osnovni problemi. Nisu problemi kontrole. Ništa tako bazično, ili tako ozbiljno, kao što je mogućnost bekstva životinja. Vu je smatrao uvredljivom pomisao da bi neko mogao da veruje da bi on radio na sistemu gde bi tako nešto bilo moguće.
<BR>&nbsp;&nbsp;&nbsp;&nbsp;&nbsp;"Tu je taj Malkolm", mračno reče Hamond. "On stoji iza svega toga. Znate, od početka je protiv nas. Po njegovoj teoriji, složeni sistemi ne mogu da se kontrolišu i prirodu je nemoguće podražavati. Ne znam šta mu je. Do đavola, pa mi ovde samo pravimo zoološki vrt. Svet ih je pun i svi oni dobro rade. Ali on ili će dokazati svoju teoriju, ili će umreti pokušavajući. Samo se nadam da neće uspaničiti Đenara i navesti ga da zatvori park."
<BR>&nbsp;&nbsp;&nbsp;&nbsp;&nbsp;Vu upita: "Može li on to?"
<BR>&nbsp;&nbsp;&nbsp;&nbsp;&nbsp;"Ne", reče Hamond. "Ali može da pokuša. Može da pokuša i uplaši japanske investitore, pa da ih navede da povuku kapital. Ili može da vladu u San Hozeu pobuni. Može da pravi probleme."
<BR>&nbsp;&nbsp;&nbsp;&nbsp;&nbsp;Arnold je ugasio cigaretu. "Sačekajmo da vidimo šta će da se dogodi", reče on. "Mi verujemo u park. Hajde da vidimo kako će on to odraditi."
<BR>&nbsp;&nbsp;&nbsp;&nbsp;&nbsp;Maldun je izišao iz lifta, klimnuo čuvaru u prizemlju i sišao u podrum. Uključio je svetlo. U suterenu je bilo dva tuceta džipova, poređanih u pravilne redove. Bila su to električna kola koja bi, na kraju, trebalo da čine beskrajnu petlju, obilaze park i vraćaju u centar za posetioce.
<BR>&nbsp;&nbsp;&nbsp;&nbsp;&nbsp;U uglu nalazio se džip sa crvenom prugom, jedno od dva vozila na benzin - Harding, veterinar, tog jutra je uzeo drugo - koja su mogla da idu posvuda po parku, čak i među životinje. Na džipovima je bila dijagonalna crvena pruga, jer je ona, iz nekog razloga, odvraćala triceratopse od napada na kola.
<BR>&nbsp;&nbsp;&nbsp;&nbsp;&nbsp;Maldun je krenuo ka džipu u kraju prostorije. Čelična vrata oružarnice bila su neobeležena. Otključao je teška vrata svojim ključem i širom ih otvorio. Soške su oivičavale unutrašnjost. Izvukao je Randlerov rameni lanser i kutiju kanistera. Dve sive rakete zatakao je pod drugu ruku.
<BR>&nbsp;&nbsp;&nbsp;&nbsp;&nbsp;Pošto je zaključao vrata iza sebe, stavio je pušku na stražnje sedište džipa. Dok je napuštao garažu, začuo je grmljavinu u daljini.
<BR>&nbsp;&nbsp;&nbsp;&nbsp;&nbsp;Čini se kao da će kiša", reče Ed Redžis, bacajući pogled na nebo.
<BR>&nbsp;&nbsp;&nbsp;&nbsp;&nbsp;Džip se ponovo zaustavio blizu sauropodske močvare. Veliko krdo apatosaurusa paslo je na ivici lagune; brstili su lišće sa gornjih grana palmi. U istom području bilo je i nekoliko hadrosaurusa kljunaša, koji su, u poređenju sa njima, delovali mnogo niže.
<BR>&nbsp;&nbsp;&nbsp;&nbsp;&nbsp;Naravno, Tim je znao da hadrosaurusi uopšte nisu mali. Problem je bio što su apatosaurusi bili toliko mnogo veći. Njihove majušne glave dostizale su pedeset stopa u vazduh, ispružene na dugim vratovima.
<BR>&nbsp;&nbsp;&nbsp;&nbsp;&nbsp;"Velike životinje koje vidite obično zovu Brontosaurusi, reče snimljeni glas; "ali to su, u stvari, Apatosaurusi. Oni su teški više od trideset tona. To znači da je jedna jedina životinja velika kao celo krdo savremenih slonova. A možete da primetite da njihovo omiljeno područje, duž lagune, nije močvarno. Uprkos onome što knjige kažu, brontosaurusi izbegavaju močvaru. Oni više vole suvu zemlju."
<BR>&nbsp;&nbsp;&nbsp;&nbsp;&nbsp;"Brontosaurus je najveći dinosaurus, Leksi", reče Ed Redžis. Tim se nije trudio da se spori s njim. U stvari, Brachiosaurus je bio triput veći. A neki ljudi misle da su Ultrasaurusi i Seismosaurusi bili još veći od Brachiosaurusa. Seismosaurus je mogao da teži i sto tona!
<BR>&nbsp;&nbsp;&nbsp;&nbsp;&nbsp;Pored apatosaurusa, manji hadrosaurusi stajali su na stražnjim nogama i jeli lišće. Skladno su se kretali za tako velika stvorenja. Nekoliko beba hadrosaurusa vijalo se među odraslima i jeli listove koji su padali iz usta većih životinja.
<BR>&nbsp;&nbsp;&nbsp;&nbsp;&nbsp;"Dinosaurusi Jurskog parka se ne razmnožavaju", tričao je snimak. "Mlade životinje koje vidite uvedene su pre nekoliko meseci, već odgojene. Ali odrasli ih ipak paze."
<BR>&nbsp;&nbsp;&nbsp;&nbsp;&nbsp;Začulo se kotrljajuće tutnjanje groma. Nebo je bilo tamnije, niže, više preteće.
<BR>&nbsp;&nbsp;&nbsp;&nbsp;&nbsp;"Aha, izgleda da će kiša, dobro", reče Ed Redžis.
<BR>&nbsp;&nbsp;&nbsp;&nbsp;&nbsp;Kola su krenula, a Tim je bacio pogled nazad na hadrosauruse. Izgleda, bočno sa jedne strane, ugledao je bledožutu životinju koja se brzo kretala. Na leđima je imao braonkaste pruge. Smesta ju je prepoznao. "Ej!" viknu on. "Zaustavite kola!"
<BR>&nbsp;&nbsp;&nbsp;&nbsp;&nbsp;"Šta je?" upita Ed Redžis.
<BR>&nbsp;&nbsp;&nbsp;&nbsp;&nbsp;"Brzo! Zaustavite kola!."
<BR>&nbsp;&nbsp;&nbsp;&nbsp;&nbsp;"Idemo dalje da vidimo poslednju od naših preistorijskih životinja - stegosaurusa", reče snimljen glas.
<BR>&nbsp;&nbsp;&nbsp;&nbsp;&nbsp;"Šta je, Tim?"
<BR>&nbsp;&nbsp;&nbsp;&nbsp;&nbsp;"Video sam ga! Video sam ga tamo u polju."
<BR>&nbsp;&nbsp;&nbsp;&nbsp;&nbsp;"Šta si video?"
<BR>&nbsp;&nbsp;&nbsp;&nbsp;&nbsp;"Jednog raptora! Tamo u polju!"
<BR>&nbsp;&nbsp;&nbsp;&nbsp;&nbsp;"Stegosaurusi su životinje iz srednje jure, koje su se razvile pre oko sto sedamdeset miliona godina", reče snimak. "Neki od ovih izuzetnih biljoždera žive ovde u Jurskom parku."
<BR>&nbsp;&nbsp;&nbsp;&nbsp;&nbsp;"Oh, ne bih rekao, Tim", reče Ed Redžis.
<BR>&nbsp;&nbsp;&nbsp;&nbsp;&nbsp;"Ne raptora."
<BR>&nbsp;&nbsp;&nbsp;&nbsp;&nbsp;"Jesam! Zaustavite kola!"
<BR>&nbsp;&nbsp;&nbsp;&nbsp;&nbsp;Začuo je žamor iz interkoma, kad je novost preneta Grantu i Malkolmu. "Tim kaže da je video raptora."
<BR>&nbsp;&nbsp;&nbsp;&nbsp;&nbsp;"Gde?"
<BR>&nbsp;&nbsp;&nbsp;&nbsp;&nbsp;"Nazad u polju."
<BR>&nbsp;&nbsp;&nbsp;&nbsp;&nbsp;"Hajde da se vratimo i pogledamo."
<BR>&nbsp;&nbsp;&nbsp;&nbsp;&nbsp;"Ne možemo da se vratimo", reče Ed Redžis. "Možemo samo napred. Kola su programirana."
<BR>&nbsp;&nbsp;&nbsp;&nbsp;&nbsp;"Ne možemo da se vratimo?" reče Grant.
<BR>&nbsp;&nbsp;&nbsp;&nbsp;&nbsp;"Ne", reče Redžis. "Žao mi je. Vidite, ovo je neka vrsta vožnje..."
<BR>&nbsp;&nbsp;&nbsp;&nbsp;&nbsp;"Time, ovde profesor Malkolm", reče glas iz interkoma, upadajući u razgovor. "Imam za tebe jedno pitanje u vezi ovog raptora. Šta bi rekao, koliko je star?"
<BR>&nbsp;&nbsp;&nbsp;&nbsp;&nbsp;"Stariji je od bebe koju smo danas videli", reče Tim. "A mlađi od velikih odraslih životinja u zabranu. Odrasli su bili visoki šest stopa. Ovaj je bio upola toliki."
<BR>&nbsp;&nbsp;&nbsp;&nbsp;&nbsp;"Dobro je", reče Malkolm.
<BR>&nbsp;&nbsp;&nbsp;&nbsp;&nbsp;"Video sam ga samo na tren", reče Tim.
<BR>&nbsp;&nbsp;&nbsp;&nbsp;&nbsp;"Siguran sam da to nije bio raptor", reče Ed Redžis. "Nikako nije mogao da bude raptor. Mora da je to bio neki oti. Oni stalni preskaču ograde. Imamo vraških problema s njima."
<BR>&nbsp;&nbsp;&nbsp;&nbsp;&nbsp;"Znam da sam video raptora", reče Tim.
<BR>&nbsp;&nbsp;&nbsp;&nbsp;&nbsp;"Gladna sam", reče Leksi. Počela je da cvili.
<BR>&nbsp;&nbsp;&nbsp;&nbsp;&nbsp;U kontrolnoj sobi, Arnold se okrenuo prema Vuu. "Šta misliš, šta je klinac video?"
<BR>&nbsp;&nbsp;&nbsp;&nbsp;&nbsp;"Mora da je u pitanju neki oti."
<BR>&nbsp;&nbsp;&nbsp;&nbsp;&nbsp;Arnold je klimnuo glavom. "Imamo problema s praćenjem otija jer puno vremena provode na drveću." Otiji su predstavljali izuzetak u uobičajenoj kontroli iz minuta u minut, koju su kompjuteri vršili nad životinjama. Kompjuteri su neprestano gubili i pronalazili otije, jer su ovi neprestano ulazili među drveće i ponovo izlazili.
<BR>&nbsp;&nbsp;&nbsp;&nbsp;&nbsp;"Bolim me", reče Hamond, "to što smo napravili ovaj predivni park, ovaj fantastični park, a naši prvi posetioci prolaze kroz njega kao računovođe i samo traže probleme. Uopšte mu se ne dive."
<BR>&nbsp;&nbsp;&nbsp;&nbsp;&nbsp;"To je njihov problem", reče Arnold. "Ne možemo da ih nateramo da mu se dive." Interkom je kliknuo i do Arnold dopre otegnut glas: "Alo, Džone, ovde En Bi sa dokova. Nismo sve istovarili, ali gledam olujni front južno od nas. Radije ne bih bio ovde privezan, ako se more jače uzburka."
<BR>&nbsp;&nbsp;&nbsp;&nbsp;&nbsp;Arnold se okrenuo u pravcu monitora na kome se nalazio teretni brod usidren na doku na istočnoj strani ostrva. Pritisnuo je dugme radija. "Koliko još ima posla, Džime?"
<BR>&nbsp;&nbsp;&nbsp;&nbsp;&nbsp;"Još samo tri kontejnera sa opremom. Nisam proverio kargo listu, ali mislim da možete da sačekate još dve nedelje na to. Znate, ovde snismo dobro usidreni, a sto milja smo od obale."
<BR>&nbsp;&nbsp;&nbsp;&nbsp;&nbsp;"Tražite dozvolu za odlazak?"
<BR>&nbsp;&nbsp;&nbsp;&nbsp;&nbsp;"Da, Džone."
<BR>&nbsp;&nbsp;&nbsp;&nbsp;&nbsp;"Želim tu opremu", reče Hamond. To je oprema za laboratorije. Potrebna nam je."
<BR>&nbsp;&nbsp;&nbsp;&nbsp;&nbsp;"Da", reče Arnold. "Ali niste želeli da uložite novac u olujnu prepreku kojom bi zaštitili lukobran. Zato nemamo dobru luku. Ako se oluja pogorša, brod će udariti o dok. Video sam brodove koji su na taj način izgubljeni. Tada ćete imati sve ostale troškove, zamenu broda plus vađenje potonulog da se dok očisti... s tim da ga nećete moći da koristite sve dok..."
<BR>&nbsp;&nbsp;&nbsp;&nbsp;&nbsp;Hamond je odmahnuo glavom kao da ga pušta. "Izbacite ih odatle."
<BR>&nbsp;&nbsp;&nbsp;&nbsp;&nbsp;"Dopuštenje da odete En Bi" reče Arnold u radio.
<BR>&nbsp;&nbsp;&nbsp;&nbsp;&nbsp;"Vidimo se za dve nedelje", reče glas.
<BR>&nbsp;&nbsp;&nbsp;&nbsp;&nbsp;Na video monitoru ugledali su kako posada na palubi otpušta užad. Arnold se ponovo okrenuo prema glavnoj konzoli. Ugledao je džipove kako se kreću kroz polja pare.
<BR>&nbsp;&nbsp;&nbsp;&nbsp;&nbsp;"Gde su sad?" upita Hamond.
<BR>&nbsp;&nbsp;&nbsp;&nbsp;&nbsp;"Liči na južna polja", reče Arnold. Južni kraj ostrva bio je vulkanski aktivniji od severnog. "To znači da samo što nisu stigli do stegosa. Siguran sam da će zastati da vide šta Harding radi."
</P></TD></TR></TABLE>
<P class="next">
<A HREF=p32.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
