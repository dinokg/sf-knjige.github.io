<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>KONTROLA
<P>&nbsp;&nbsp;&nbsp;&nbsp;&nbsp;Po noći, kompići su žurili duž puta. Hardingov džip ih je pratio na kratkom rastojanju. Eli je uperila prstom dalje uz put. "Je li to svetlo?"
<BR>&nbsp;&nbsp;&nbsp;&nbsp;&nbsp;"Može biti", reče Harding. "Liči gotovo na farove."
<BR>&nbsp;&nbsp;&nbsp;&nbsp;&nbsp;Radio je najednom zazujao i zakrčao. Čuli su Džona Arnolda kako kaže: "... ste tamo?"
<BR>&nbsp;&nbsp;&nbsp;&nbsp;&nbsp;"Ah, evo ga", reče Harding. "Najzad." Pritisnuo je dugme. "Da, Džone, ovde smo. Blizu smo reke i sledimo kompiće. Jako je zanimljivo."
<BR>&nbsp;&nbsp;&nbsp;&nbsp;&nbsp;Još krčanja. "...mo vaša kola ..."
<BR>&nbsp;&nbsp;&nbsp;&nbsp;&nbsp;"Šta kaže?" upita Ęenaro.
<BR>&nbsp;&nbsp;&nbsp;&nbsp;&nbsp;"Nešto o kolima", reče Eli. Na Grantovom nalazištu u Montani Eli je rukovala radiofonijom. Posle godina iskustva, izveštila se u primanju poruka. "Mislim da je rekao da su mu potrebna vaša kola."
<BR>&nbsp;&nbsp;&nbsp;&nbsp;&nbsp;Harding je pritisnuo dugme. "Džone? Jesi li tu? Ne čujem najbolje. Džone?"
<BR>&nbsp;&nbsp;&nbsp;&nbsp;&nbsp;Blesak munje, praćen dugim pištanjem statičkog šuma, a zatim napet Arnoldov glas: "... gde ste ...i..."
<BR>&nbsp;&nbsp;&nbsp;&nbsp;&nbsp;"Milju severno od padoka hipsija. Blizu reke; pratimo neke kompiće."
<BR>&nbsp;&nbsp;&nbsp;&nbsp;&nbsp;"Ne... prokleto dobro ... vraćajte se ...mah!"
<BR>&nbsp;&nbsp;&nbsp;&nbsp;&nbsp;"Zvuči kao da ima problema", reče Eli, namrštena. Napetost u glasu bila je primetna. "Možda bi trebalo da se vratimo."
<BR>&nbsp;&nbsp;&nbsp;&nbsp;&nbsp;Harding slegnu ramenima. "Džon često ima probleme. Znate kakvi su inženjeri. Oni sve hoće po knjizi." Pritisnuo je dugme na radiju. "Džone, kaži opet, molim..."
<BR>&nbsp;&nbsp;&nbsp;&nbsp;&nbsp;Još krčanja.
<BR>&nbsp;&nbsp;&nbsp;&nbsp;&nbsp;Još statičkog šuma. Glasan prasak munje. Onda: "...Maldu... treba tvoja kola ...ad..."
<BR>&nbsp;&nbsp;&nbsp;&nbsp;&nbsp;Ęenaro se namrštio. "Kaže li da Maldun treba naša kola?"
<BR>&nbsp;&nbsp;&nbsp;&nbsp;&nbsp;"Tako je zvučalo", reče Eli.
<BR>&nbsp;&nbsp;&nbsp;&nbsp;&nbsp;"Pa, to nema nikakvog smisla", reče Harding.
<BR>&nbsp;&nbsp;&nbsp;&nbsp;&nbsp;"...drugi...zaglavili...Maldun želi...kola..."
<BR>&nbsp;&nbsp;&nbsp;&nbsp;&nbsp;"Shvatila sam", reče Eli. "Ostala kola zaglavila su se na putu u oluji, a Maldun želi da ode po njih."
<BR>&nbsp;&nbsp;&nbsp;&nbsp;&nbsp;Harding sleže ramenima. "Zašto Maldun ne uzme druga kola?" Pritisnuo je dugme radija. "Džone? Reci Maldunu da uzme druga kola. U garaži su."
<BR>&nbsp;&nbsp;&nbsp;&nbsp;&nbsp;Radio je krčao. " ...ne...sluša...ludi idioti...kola..."
<BR>&nbsp;&nbsp;&nbsp;&nbsp;&nbsp;Harding je pritisnuo dugme radija. "Kažem, u garaži su, Džone. Kola su u garaži."
<BR>&nbsp;&nbsp;&nbsp;&nbsp;&nbsp;Još statičkog šuma. "...edri je...stao...dna..."
<BR>&nbsp;&nbsp;&nbsp;&nbsp;&nbsp;Bojim se da nas ovo ne vodi nikuda", reče Harding. "U redu, Džone. Odmah dolazimo." Isključio je radio i okrenuo kola. "Samo da mi je znati čemu žurba."
<BR>&nbsp;&nbsp;&nbsp;&nbsp;&nbsp;Harding je ubacio džip u brzinu i oni zatandrkaše niz put u tamu. Za deset minuta videli su svetla dobrodošlice Safari kolibe. A dok se Harding zaustavljao ispred centra za posetioce, videli su Malduna kako im prilazi. Vikao je i mahao rukama.
<BR>&nbsp;&nbsp;&nbsp;&nbsp;&nbsp;"Proklet bio, Arnolde, kurvin sine! Proklet bio, sredi ovaj park! Odmah! Vrati mi unuke ovamo! Odmah!" Džon Hamond je stajao u kontrolnoj sobi, vrištao i lupao nožicama. POnašao se ovako poslednja dva minuta, dok je Henri Vu stajao u uglu i delovao zapanjeno.
<BR>&nbsp;&nbsp;&nbsp;&nbsp;&nbsp;"Da, gospodine Hamond", reže Arnlod. "Maldun je na putu, upravo to radi." Arnold se okrenuo i zapalio još jednu cigaretu. Hamond je bio kao i ostali rukovodioci koje je ikad video. Bio to Dizni ili Mornarica, rukovodioci su se uvek isto ponašali. Nikada nisu razumevali tehnička pitanjča, a mislili su da vrištanje pomaže da se nešto dogodi. A možda i pomaže, ako vičete na sekretarice da vam srede za limuzinu.
<BR>&nbsp;&nbsp;&nbsp;&nbsp;&nbsp;Međutim, vrištanje nije pomagalo ni kod jednog od problema sa kojima se Arnold sada suočavao. Kompjuteru je svejedno da li vičete na njega. Tehnički sistemi su ravnodušni na sve ljudske izlive osećanja. Ako ništa drugo, vrištanje je bilo kontraproduktivno, jer se Arnold suočavao sa praktičnom nepobitnosti da se Nedri neće vratiti, što je značilo da će morati da sam uđe u program i pokuša da otkrije šta nije u redu. Biće to mučan posao; potrebno mu je da bude smiren i pažljiv.
<BR>&nbsp;&nbsp;&nbsp;&nbsp;&nbsp;"Zašto ne siđete u kafeteriju", upita Arnold, "i popijete kafu? Zvaćemo vas kad budemo imali više informacija."
<BR>&nbsp;&nbsp;&nbsp;&nbsp;&nbsp;"Ne želim ovde Malkolmov efekat", reče Hamond.
<BR>&nbsp;&nbsp;&nbsp;&nbsp;&nbsp;"Ne brinem ja zbog Malkolmovog efekta", reče Arnold. "Hoćete li da me pustite da radim?"
<BR>&nbsp;&nbsp;&nbsp;&nbsp;&nbsp;"Proklet bio", reče Hamond.
<BR>&nbsp;&nbsp;&nbsp;&nbsp;&nbsp;"Zvaću vas, gospodinem kad budemo imali vesti od Malduna", reče Arnold.
<BR>&nbsp;&nbsp;&nbsp;&nbsp;&nbsp;Pritiskivao je dugmad na konzoli i vido kako se poznati konzolni ekrani menjaju.
<BR>
<BR>&nbsp;&nbsp;&nbsp;&nbsp;&nbsp;Arnold više nije upravljao kompjuterom. Otišao je iza pozornice da pogleda program - red za redom instrukcija koje su govorile kompjuteru kako da se ponaša. Arnold je, na žalost, bio svestan da celokupni program Jurskog parka sadrži više od pola miliona programskih linija, većinom nedokumentovanih, bez objašnjenja.
<BR>&nbsp;&nbsp;&nbsp;&nbsp;&nbsp;Vu je prišao. "Džone, šta to radiš?"
<BR>&nbsp;&nbsp;&nbsp;&nbsp;&nbsp;"Proveravam program."
<BR>&nbsp;&nbsp;&nbsp;&nbsp;&nbsp;"Gledanjem? To će trajati čitavu večnost."
<BR>&nbsp;&nbsp;&nbsp;&nbsp;&nbsp;"Ti ćeš da mi kažeš?" reče Arnold. "Ti ćeš da mi kažeš?"
</P></TD></TR></TABLE>
<P class="next">
<A HREF=p43.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
