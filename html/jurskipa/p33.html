<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>KONTROLA
<P>&nbsp;&nbsp;&nbsp;&nbsp;&nbsp;"Potpuno apsurdno", reče Hamond u kontrolnoj sobi dok je slušao izveštaj preko radija. "To mora da je ptičje jaje. Jedino to može da bude."
<BR>&nbsp;&nbsp;&nbsp;&nbsp;&nbsp;Rado je krčao. Začuo je Malkolmov glas: "Hoćemo li da napravimo mali test? Zamolite gospodina Arnolda da izbaci jedan od njegovih kompjuterskih obračuna."
<BR>&nbsp;&nbsp;&nbsp;&nbsp;&nbsp;"Sada?"
<BR>&nbsp;&nbsp;&nbsp;&nbsp;&nbsp;"Da, upravo sada. Shvatio sam da ih možete preneti na ekran u kolima doktora Hardinga. Hoćete li to da učinite?"
<BR>&nbsp;&nbsp;&nbsp;&nbsp;&nbsp;"Nema problema", reče Arnold. Trenutak kasnije na ekranu u kontrolnoj sobi bilo je odštampano:
<BR>
<BR>&nbsp;&nbsp;&nbsp;&nbsp;&nbsp;Ukupno životinja 238
<BR>&nbsp;&nbsp;&nbsp;&nbsp;&nbsp;vrsta očekivano nađeno ver.
<BR>&nbsp;&nbsp;&nbsp;&nbsp;&nbsp;Tiranosaurusi 2 2 4.1
<BR>&nbsp;&nbsp;&nbsp;&nbsp;&nbsp;Majasaurusi 21 21 3.3
<BR>&nbsp;&nbsp;&nbsp;&nbsp;&nbsp;Stegosaurusi 4 4 3.9
<BR>&nbsp;&nbsp;&nbsp;&nbsp;&nbsp;Triceratopsi 8 8 3.1
<BR>&nbsp;&nbsp;&nbsp;&nbsp;&nbsp;Prokompsognatidi 49 49 3.9
<BR>&nbsp;&nbsp;&nbsp;&nbsp;&nbsp;Otnielije 16 16 3.1
<BR>&nbsp;&nbsp;&nbsp;&nbsp;&nbsp;Velociraptori 8 8 3.0
<BR>&nbsp;&nbsp;&nbsp;&nbsp;&nbsp;Apatosaurusi 17 17 3.1
<BR>&nbsp;&nbsp;&nbsp;&nbsp;&nbsp;Hadrosaurusi 11 11 3.1
<BR>&nbsp;&nbsp;&nbsp;&nbsp;&nbsp;Dilofosaurusi 7 7 4.3
<BR>&nbsp;&nbsp;&nbsp;&nbsp;&nbsp;Pterosaurusi 6 6 4.3
<BR>&nbsp;&nbsp;&nbsp;&nbsp;&nbsp;Hipsilofonditi 33 33 2.9
<BR>&nbsp;&nbsp;&nbsp;&nbsp;&nbsp;Euplocefalidi 16 16 4.0
<BR>&nbsp;&nbsp;&nbsp;&nbsp;&nbsp;Stirakosaurusi 18 18 3.9
<BR>&nbsp;&nbsp;&nbsp;&nbsp;&nbsp;Mikroceratopsi 22 22 4.1
<BR>&nbsp;&nbsp;&nbsp;&nbsp;&nbsp;Ukupno 238 238
<BR>
<BR>&nbsp;&nbsp;&nbsp;&nbsp;&nbsp;"Nadam se da ste zadovoljni", reče Hamond. "Jeste li ga dobili dole na vašem ekranu?"
<BR>&nbsp;&nbsp;&nbsp;&nbsp;&nbsp;"Vidimo ga", reče Malkolm.
<BR>&nbsp;&nbsp;&nbsp;&nbsp;&nbsp;"Sve se slaže, kao i uvek." Nije mogao da otkloni zadovoljstvo iz glasa.
<BR>&nbsp;&nbsp;&nbsp;&nbsp;&nbsp;"A sada", reče Malkolm. "Možete li da učinite da kompjuter traga za različitim brojem životinja?"
<BR>&nbsp;&nbsp;&nbsp;&nbsp;&nbsp;"Kao na primer?"
<BR>&nbsp;&nbsp;&nbsp;&nbsp;&nbsp;"Pokušajte sa dvesta trideset devet."
<BR>&nbsp;&nbsp;&nbsp;&nbsp;&nbsp;"Samo trenutak", reče Arnold, namršten. Trenutak kasnije na ekranu je bilo odštampano:
<BR>
<BR>&nbsp;&nbsp;&nbsp;&nbsp;&nbsp;Ukupno životinja 239
<BR>&nbsp;&nbsp;&nbsp;&nbsp;&nbsp;vrsta očekivano nađeno ver.
<BR>&nbsp;&nbsp;&nbsp;&nbsp;&nbsp;Tiranosaurusi 2 2 4.1
<BR>&nbsp;&nbsp;&nbsp;&nbsp;&nbsp;Majasaurusi 21 21 3.3
<BR>&nbsp;&nbsp;&nbsp;&nbsp;&nbsp;Stegosaurusi 4 4 3.9
<BR>&nbsp;&nbsp;&nbsp;&nbsp;&nbsp;Triceratopsi 8 8 3.1
<BR>&nbsp;&nbsp;&nbsp;&nbsp;&nbsp;Prokompsognatidi 49 50 ??
<BR>&nbsp;&nbsp;&nbsp;&nbsp;&nbsp;Otnielije 16 16 3.1
<BR>&nbsp;&nbsp;&nbsp;&nbsp;&nbsp;Velociraptori 8 8 3.0
<BR>&nbsp;&nbsp;&nbsp;&nbsp;&nbsp;Apatosaurusi 17 17 3.1
<BR>&nbsp;&nbsp;&nbsp;&nbsp;&nbsp;Hadrosaurusi 11 11 3.1
<BR>&nbsp;&nbsp;&nbsp;&nbsp;&nbsp;Dilofosaurusi 7 7 4.3
<BR>&nbsp;&nbsp;&nbsp;&nbsp;&nbsp;Pterosaurusi 6 6 4.3
<BR>&nbsp;&nbsp;&nbsp;&nbsp;&nbsp;Hipsilofonditi 33 33 2.9
<BR>&nbsp;&nbsp;&nbsp;&nbsp;&nbsp;Euplocefalidi 16 16 4.0
<BR>&nbsp;&nbsp;&nbsp;&nbsp;&nbsp;Stirakosaurusi 18 18 3.9
<BR>&nbsp;&nbsp;&nbsp;&nbsp;&nbsp;Mikroceratopsi 22 22 4.1
<BR>&nbsp;&nbsp;&nbsp;&nbsp;&nbsp;Ukupno 238 239
<BR>
<BR>&nbsp;&nbsp;&nbsp;&nbsp;&nbsp;Hamond se pomakao napred. "Šta je to, kog vraga?"
<BR>&nbsp;&nbsp;&nbsp;&nbsp;&nbsp;"Imamo još jednog kompića."
<BR>&nbsp;&nbsp;&nbsp;&nbsp;&nbsp;"Otkud?"
<BR>&nbsp;&nbsp;&nbsp;&nbsp;&nbsp;"Ne znam!"
<BR>&nbsp;&nbsp;&nbsp;&nbsp;&nbsp;Radio je pucketao. "A sada, možete li da zatražite da kompjuter traga za, na primer, trista životinja?"
<BR>&nbsp;&nbsp;&nbsp;&nbsp;&nbsp;"O čemu on to priča?" upita Hamond; glas mu se podizao. "Tri stotine životinja? O čemu on to priča?"
<BR>&nbsp;&nbsp;&nbsp;&nbsp;&nbsp;"Samo trenutak", reče Arnold. "To će potrajati par minuta." Pritiskivao je dugmad na ekranu. Prvi red suma se pojavio:
<BR>
<BR>&nbsp;&nbsp;&nbsp;&nbsp;&nbsp;Ukupno životinja 239
<BR>&nbsp;&nbsp;&nbsp;&nbsp;&nbsp;"Ne razumem šta smera", reče Hamond.
<BR>&nbsp;&nbsp;&nbsp;&nbsp;&nbsp;"Bojim se da ja razumem", reče Arnold. Posmatrao je ekran. Brojevi u prvom redu su otkucavali:
<BR>
<BR>&nbsp;&nbsp;&nbsp;&nbsp;&nbsp;Ukupno životinja 244
<BR>&nbsp;&nbsp;&nbsp;&nbsp;&nbsp;"Dvesta četrdeset četiri?" reče Hamond. "Šta se to događa?"
<BR>&nbsp;&nbsp;&nbsp;&nbsp;&nbsp;"Kompjuter broji životinje u parku", reče Vu. "Sve životinje."
<BR>&nbsp;&nbsp;&nbsp;&nbsp;&nbsp;"Mislio sam da je to oduvek činio." Naglo se okrenuo. "Nedri! Jesi li ti opet nešto zajebao?"
<BR>&nbsp;&nbsp;&nbsp;&nbsp;&nbsp;"Nisam", reče Nedri, podižući glavu s konzole. "Kompjuter dopušta operateru da unese očekivani broj životinja da bi se ubrzalo brojanje. Ali to je olakšica, a ne mana."
<BR>&nbsp;&nbsp;&nbsp;&nbsp;&nbsp;"U pravu je", reče Arnold. "Uvek smo za osnovu brojanja koristili dvesta trideset osam, jer smo smatrali da ne može da ih bude više.
<BR>
<BR>&nbsp;&nbsp;&nbsp;&nbsp;&nbsp;Ukupno životinja 262
<BR>&nbsp;&nbsp;&nbsp;&nbsp;&nbsp;"Čekaj malo", reče Hamond. "Ove životinje ne mogu da se razmnožavaju. Kompjuter mora da broji poljske miševe ili nešto slično."
<BR>&nbsp;&nbsp;&nbsp;&nbsp;&nbsp;"I ja tako mislim", reče Arnold. "Gotovo je sigurno da je to greška u vizuelanom praćenju. Uskoro ćemo znati."
<BR>&nbsp;&nbsp;&nbsp;&nbsp;&nbsp;Hamond se okrenuo prema Vuu. "Ne mogu da se razmnožavaju, zar ne?"
<BR>&nbsp;&nbsp;&nbsp;&nbsp;&nbsp;"Ne mogu", reče Vu.
<BR>
<BR>&nbsp;&nbsp;&nbsp;&nbsp;&nbsp;Ukupno životinja 270
<BR>&nbsp;&nbsp;&nbsp;&nbsp;&nbsp;"Odakle dolaze?" upita Arnold.
<BR>&nbsp;&nbsp;&nbsp;&nbsp;&nbsp;"Prolet bio ako znam", reče Vu.
<BR>&nbsp;&nbsp;&nbsp;&nbsp;&nbsp;Posmatrali su kako broj raste.
<BR>
<BR>&nbsp;&nbsp;&nbsp;&nbsp;&nbsp;Ukupno životinja 283
<BR>&nbsp;&nbsp;&nbsp;&nbsp;&nbsp;Preko radija, čuli su kako Ęenaro kaže: "Svetog mu govneta, koliko ih još ima?"
<BR>&nbsp;&nbsp;&nbsp;&nbsp;&nbsp;A onda su čuli devojčicu: "Gladna sam. Kad ćemo kući?"
<BR>&nbsp;&nbsp;&nbsp;&nbsp;&nbsp;"Uskoro, Leksi."
<BR>&nbsp;&nbsp;&nbsp;&nbsp;&nbsp;Na ekranu bleštala je poruka o grešci:
<BR>
<BR>&nbsp;&nbsp;&nbsp;&nbsp;&nbsp;ERROR:Search Params: 300 životinja nije nađeno
<BR>&nbsp;&nbsp;&nbsp;&nbsp;&nbsp;"Greška", reče Hamond, klimajući glavom. "Tako sam i mislio. Sve vreme sam mislio da je u pitanju greška."
<BR>&nbsp;&nbsp;&nbsp;&nbsp;&nbsp;Međutim, trenutak kasnije na ekranu bilo je odštampano:
<BR>
<BR>&nbsp;&nbsp;&nbsp;&nbsp;&nbsp;Ukupno životinja 292
<BR>&nbsp;&nbsp;&nbsp;&nbsp;&nbsp;vrsta očekivano nađeno ver.
<BR>&nbsp;&nbsp;&nbsp;&nbsp;&nbsp;Tiranosaurusi 2 2 4.1
<BR>&nbsp;&nbsp;&nbsp;&nbsp;&nbsp;Majasaurusi 21 22 ??
<BR>&nbsp;&nbsp;&nbsp;&nbsp;&nbsp;Stegosaurusi 4 4 3.9
<BR>&nbsp;&nbsp;&nbsp;&nbsp;&nbsp;Triceratopsi 8 8 3.1
<BR>&nbsp;&nbsp;&nbsp;&nbsp;&nbsp;Prokompsognatidi 49 65 ??
<BR>&nbsp;&nbsp;&nbsp;&nbsp;&nbsp;Otnielije 16 23 ??
<BR>&nbsp;&nbsp;&nbsp;&nbsp;&nbsp;Velociraptori 8 37 ??
<BR>&nbsp;&nbsp;&nbsp;&nbsp;&nbsp;Apatosaurusi 17 17 3.1
<BR>&nbsp;&nbsp;&nbsp;&nbsp;&nbsp;Hadrosaurusi 11 11 3.1
<BR>&nbsp;&nbsp;&nbsp;&nbsp;&nbsp;Dilofosaurusi 7 7 4.3
<BR>&nbsp;&nbsp;&nbsp;&nbsp;&nbsp;Pterosaurusi 6 6 4.3
<BR>&nbsp;&nbsp;&nbsp;&nbsp;&nbsp;Hipsilofonditi 33 34 ??
<BR>&nbsp;&nbsp;&nbsp;&nbsp;&nbsp;Euplocefalidi 16 16 4.0
<BR>&nbsp;&nbsp;&nbsp;&nbsp;&nbsp;Stirakosaurusi 18 18 3.9
<BR>&nbsp;&nbsp;&nbsp;&nbsp;&nbsp;Mikroceratopsi 22 22 4.1
<BR>&nbsp;&nbsp;&nbsp;&nbsp;&nbsp;Ukupno 238 292
<BR>
<BR>&nbsp;&nbsp;&nbsp;&nbsp;&nbsp;Radio je krčao. "Sad vidite manu vaših procedura", reče Malkolm. "Samo ste pratili očekivani broj dinosaurusa. Brinuli ste se da ne izgubite neku životinju i vaše procedure bile su projektovane da vas smesta upozore ako se javi manjak životinja. Ali problem nije u tome. Problem je što imate višak životinja."
<BR>&nbsp;&nbsp;&nbsp;&nbsp;&nbsp;"Hriste", reče Arnold.
<BR>&nbsp;&nbsp;&nbsp;&nbsp;&nbsp;"Ne može da ih ima više", reče Vu. "Znamo koliko smo ih pustili. Ne može da ih bude više od toga."
<BR>&nbsp;&nbsp;&nbsp;&nbsp;&nbsp;"Bojim se da može, Henri", reče Malkolm. "One se razmnožavaju."
<BR>&nbsp;&nbsp;&nbsp;&nbsp;&nbsp;"Ne mogu."
<BR>&nbsp;&nbsp;&nbsp;&nbsp;&nbsp;"Čak i ako ne prihvatite Grantovu ljusku jajeta, možete to da dokažete sopstvenim podacima. Pogledajte grafikon visine kompića. Arnold će vam ga prikazati."
<BR>
<BR>&nbsp;&nbsp;&nbsp;&nbsp;&nbsp;"Primećujete li nešto?" upita Malkolm.
<BR>&nbsp;&nbsp;&nbsp;&nbsp;&nbsp;"To je Gausova raspodela", reče Vu. "Kriva normalne raspodele."
<BR>&nbsp;&nbsp;&nbsp;&nbsp;&nbsp;"Ali zar niste rekli da ste kompiće uvodili u tri partije? U razmaku od po šest meseci?"
<BR>&nbsp;&nbsp;&nbsp;&nbsp;&nbsp;"Da..."
<BR>&nbsp;&nbsp;&nbsp;&nbsp;&nbsp;"Onda bi trebalo da dobijete grafikon sa pikovima na svakoj od tri uvedene partije", reče Malkolm i otkuca nešto po tastaturi. "Ovako."
<BR>
<BR>&nbsp;&nbsp;&nbsp;&nbsp;&nbsp;Međutim, vaš grafikon nije takav", reče Malkolm. "Grafikon koji ste dobili jeste grafikon populacije koja se razmnožava. Vaši kompići se razmnožavaju."
<BR>&nbsp;&nbsp;&nbsp;&nbsp;&nbsp;Vu odmahnu glavom: "Ne vidim kako mogu?"
<BR>&nbsp;&nbsp;&nbsp;&nbsp;&nbsp;"Razmnožavaju se kao i otnielije, majasaurusi, hipsisi - a i velociraptori."
<BR>&nbsp;&nbsp;&nbsp;&nbsp;&nbsp;"Hriste", reče Maldun. "U parku ima slobodnih raptora."
<BR>&nbsp;&nbsp;&nbsp;&nbsp;&nbsp;"E, pa, i nije tako loše", reče Hamond, gledajući u ekran. "Imamo porast samo u tri kategorije - ovaj, pet kategorija. U dve od njih jako mali..."
<BR>&nbsp;&nbsp;&nbsp;&nbsp;&nbsp;"O čemu to pričate?" glasno reče Vu. "Zar ne znate šta to znači?"
<BR>&nbsp;&nbsp;&nbsp;&nbsp;&nbsp;"Naravno da znam šta to znači, Henri", reče Hamond. "Znači da si zajebao stvar."
<BR>&nbsp;&nbsp;&nbsp;&nbsp;&nbsp;"Apsolutno nemoguće."
<BR>&nbsp;&nbsp;&nbsp;&nbsp;&nbsp;"Henri, tamo napolju su ti dinosaurusi koji se razmnožavaju."
<BR>&nbsp;&nbsp;&nbsp;&nbsp;&nbsp;"Ali svi oni su ženke", reče Vu. "To je nemoguće. Mora da je neka greška. I vidite brojeve. Mali porast kod velikih životinja, majasurusa i hipsija. A veliki porast malih životinja. To naprosto nema smisla. Mora da je neka greška."
<BR>&nbsp;&nbsp;&nbsp;&nbsp;&nbsp;Radio se uključio. "U stvari, i nije", reče Grant. "Mislim da ove brojke potvrđuju da se oni razmnožavaju. Na sedam različitih mesta na ostrvu."
</P></TD></TR></TABLE>
<P class="next">
<A HREF=p34.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
