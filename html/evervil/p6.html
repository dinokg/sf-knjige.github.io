<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>V
<P>&nbsp;&nbsp;&nbsp;&nbsp;&nbsp;1.
<BR>&nbsp;&nbsp;&nbsp;&nbsp;&nbsp;Vitni je lako ubedio one koji su ga čekali kod kola da se mala O'Konelova izgubila i da treba da nastave put. Spuštao se mrak i Stardžis se već bio vratio iz šume nepovezano brbljajući o užasu koji je sredio Potraka. On je i dalje bio ovde, upozorio ih je Vitni, i mada je onaj koji ga je zazvao bio mrtav, glad stvorenja za krvlju i dušama samo će se povećavati što noć bude više odmicala. Pored toga, oluja je malo popustila. To im se Bog zahvaljivao što su se otarasili O'Konela; ne bi trebalo da se ogluše o to.
<BR>&nbsp;&nbsp;&nbsp;&nbsp;&nbsp;Niko - čak ni Marša Vintrop - nije se usprotivio predlogu da krenu dalje. Vitni je verno opisao kako je devojčica bila oteta. Postojala je mala verovatnoća da je preživela.
<BR>&nbsp;&nbsp;&nbsp;&nbsp;&nbsp;I pored toga što se sneg povukao pred maglom, a Mesec bio okrugao i sjajan kada se pojavio, napredovanje je bilo mučno, i posle jednog sata putovanja - pošto su obod šume ostavili na bezbednoj udaljenosti za sobom - podigli su bivak u kome će provesti ostatak noći.
<BR>&nbsp;&nbsp;&nbsp;&nbsp;&nbsp;Vitni je pevao himne dok je palio vatru, dižući svoj nemelodični glas u slavu Boga, hvaleći Gospoda što ih je izveo iz kraljevstva Pakla. "Bog nas je uzeo pod svoje", govorio je Vitni svojim saputnicima između stihova. "Naše putovanje bliži se kraju."
<BR>&nbsp;&nbsp;&nbsp;&nbsp;&nbsp;Na njegov predlog, udovica Evereta Imendorfa, Nini, dobila je zaduženje da napravi gulaš, od poslednjih zaliha koje su između sebe sakupili.
<BR>&nbsp;&nbsp;&nbsp;&nbsp;&nbsp;"To će biti poslednja večera koju ćemo pojesti na ovom tamnom putu", rekao je Vitni, "jer sutra će nas Bog odvesti u našu obećanu zemlju."
<BR>&nbsp;&nbsp;&nbsp;&nbsp;&nbsp;Gulaš je bio tek nešto bolji od zobene kaše, ali ih je zagrejao dok su sedeli zbijeni oko vatre. Dok su ga jeli, usudili su se da tiho pričaju o spasenju. Usred tog razgovora dobili su dokaz da je Vitni bio u pravu. Kada su plamenovi počeli da se gase, s druge strane kruga svetlosti dopro je nekakav zvuk: neko se učtivo nakašljao.
<BR>&nbsp;&nbsp;&nbsp;&nbsp;&nbsp;Stardžis - koji nije prestajao da se trese od kada se vratio - prvi je skočio na noge i dohvatio pušku.
<BR>&nbsp;&nbsp;&nbsp;&nbsp;&nbsp;"Nema potrebe za tim", dopre do njih nečiji kolebljiv glas. "Dolazim kao prijatelj."
<BR>&nbsp;&nbsp;&nbsp;&nbsp;&nbsp;Vitni ustade. "Pokaži se onda, prijatelju", reče on.
<BR>&nbsp;&nbsp;&nbsp;&nbsp;&nbsp;Stranac se odazva pozivu i priđe tako da su mogli da ga vide. Bio je niži od svih muškaraca okupljenih oko vatre, ali imao je držanje čoveka koji je retko bio namrgođen, a možda i nikad. Visoka kragna njegovog krznenog kaputa bila je podignuta, i on se osmehivao iz tog svog luksuza kao da pred sobom vidi dobro uhranjene prijatelje kod kojih je došao na gozbu. Osim snega na čizmama, nije bilo znakova da se namučio da stigne dovde. Sve sitnice bile su na svom mestu i govorile su im da pred sobom imaju uglađenog čoveka: uvošteni brkovi, štucovana brada, rukavice od goveđe kože, štap sa srebrnim vrhom.
<BR>&nbsp;&nbsp;&nbsp;&nbsp;&nbsp;Na sve prisutne oko vatre njegovo prisustvo ostavilo je snažan utisak. Šeldon Stardžis se i te kako posramio zbog svog kukavičluka; bio je ubeđen da se ovaj čovek nikada u životu nije na smrt prepao. Stomak Alvina Gudhjua pobunio se usled jakog mirisa koji je pridošlica upotrebljavao i on je neodoljivo povratio svoju porciju kaše. Kuvarica, Nini Imendorf, nije to čak ni primetila. I te kako je bila zahvalna na tome što je postala udovica.
<BR>&nbsp;&nbsp;&nbsp;&nbsp;&nbsp;"Odakle dolazite", zanimalo je Maršu.
<BR>&nbsp;&nbsp;&nbsp;&nbsp;&nbsp;"Iz prolaza", odvratio je stranac.
<BR>&nbsp;&nbsp;&nbsp;&nbsp;&nbsp;"Gde su vam kola?"
<BR>&nbsp;&nbsp;&nbsp;&nbsp;&nbsp;Čoveku se to neobično dopalo. "Došao sam pešice", reče on.
<BR>&nbsp;&nbsp;&nbsp;&nbsp;&nbsp;"Do doline nema više od milju ili dve."
<BR>&nbsp;&nbsp;&nbsp;&nbsp;&nbsp;Radost i neverica obuzeše sve oko vatre.
<BR>&nbsp;&nbsp;&nbsp;&nbsp;&nbsp;"Spaseni smo!" zajeca Sintija Fišer. "Oh, Bože na nebesima, spaseni smo!"
<BR>&nbsp;&nbsp;&nbsp;&nbsp;&nbsp;"U pavu si", reče Gudhju Vitniju, "noćas smo bili u Božjim rukama."
<BR>&nbsp;&nbsp;&nbsp;&nbsp;&nbsp;Vitni uoči začetak osmeha na strančevom licu. "To su zaista dobrodošle novosti", reče on. "Da li bismo mogli da saznamo ko ste vi?"
<BR>&nbsp;&nbsp;&nbsp;&nbsp;&nbsp;"To nije nikakva tajna", odvrati čovek. "Zovem se Oven Budenbaum. Došao sam da se sretnem sa nekim svojim prijateljima, ali ih ne vidim među vama. Nadam se da im se nije dogodilo ništa loše."
<BR>&nbsp;&nbsp;&nbsp;&nbsp;&nbsp;"Izgubili smo dosta dobrih ljudi", reče Stardžis. "Koga tražite?"
<BR>&nbsp;&nbsp;&nbsp;&nbsp;&nbsp;"Harmona O'Konela i njegovu kćer", odvrati Budenbaum. "Zar nisu bili sa vama?"
<BR>&nbsp;&nbsp;&nbsp;&nbsp;&nbsp;Osmesi oko vatre zamreše. Nastupilo je nekoliko sekundi neprijatne tišine, a onda Gudhju jednostavno reče: "Oni su mrtvi."
<BR>&nbsp;&nbsp;&nbsp;&nbsp;&nbsp;Budenbaum je skinuo rukavicu sa leve šake dok je govorio; glas mu nije odavao ništa. "Zaista?" upita on.
<BR>&nbsp;&nbsp;&nbsp;&nbsp;&nbsp;"Da, tako je", odvrati Stardžis. "O'Konel... izgubio se u planini."
<BR>&nbsp;&nbsp;&nbsp;&nbsp;&nbsp;"A dete?"
<BR>&nbsp;&nbsp;&nbsp;&nbsp;&nbsp;"Krenula je za njim. Onako je kao što on kaže - oboje su mrtvi."
<BR>&nbsp;&nbsp;&nbsp;&nbsp;&nbsp;Budenbaum prinese golu šaku ustima i stade da gricka nokat na palcu. Imao je najmanje po jedan prsten na svakom prstu. Na srednjaku, tri. "Iznenađen sam..." reče on.
<BR>&nbsp;&nbsp;&nbsp;&nbsp;&nbsp;"Zbog čega?" upita Vitni.
<BR>&nbsp;&nbsp;&nbsp;&nbsp;&nbsp;"Zato što su bogobojažljivi muškarci i žene ostavili jedno nedužno dete da se na smrt smrzne", odvrati Budenbaum. Zatim slegnu ramenima. "Činimo ono što moramo." Zatim je ponovo navukao rukavicu. "Sada vas ostavljam."
<BR>&nbsp;&nbsp;&nbsp;&nbsp;&nbsp;"Stanite", reče Nini, "zar ne biste nešto pojeli? Nemamo bogzna šta, ali..."
<BR>&nbsp;&nbsp;&nbsp;&nbsp;&nbsp;"Hvala, ne."
<BR>&nbsp;&nbsp;&nbsp;&nbsp;&nbsp;"Imam još sačuvano malo kafe", reče Šeldon. "Mogli bismo da skuvamo jednu šolju."
<BR>&nbsp;&nbsp;&nbsp;&nbsp;&nbsp;"Vrlo ste ljubazni", odvrati Budenbaum.
<BR>&nbsp;&nbsp;&nbsp;&nbsp;&nbsp;"Onda ostanite", reče Šeldon.
<BR>&nbsp;&nbsp;&nbsp;&nbsp;&nbsp;"Možda koji drugi put", odvrati Budenbaum. Prešao je pogledom preko skupine dok je govorio. "Ubeđen sam da će nam se putevi ukrstiti u budućnosti", reče on. "Idemo svojim mnogobrojnim putevima, ali oni uvek vode nazad, zar ne? I mi ih, razume se, sledimo. Nemamo izbora."
<BR>&nbsp;&nbsp;&nbsp;&nbsp;&nbsp;"Mogli biste da se odvezete nazad sa nama", predloži Šeldon.
<BR>&nbsp;&nbsp;&nbsp;&nbsp;&nbsp;"Ja se ne vraćam", usledio je odgovor. "Popeću se na planinu."
<BR>&nbsp;&nbsp;&nbsp;&nbsp;&nbsp;"Poludeli ste", reče Marša svojom uobičajenom otvorenošću. "Smrznućete se tamo gore."
<BR>&nbsp;&nbsp;&nbsp;&nbsp;&nbsp;"Imam kaput i rukavice", odvrati Budenbaum, "i ako malo dete može da preživi hladnoću, onda mogu i ja."
<BR>&nbsp;&nbsp;&nbsp;&nbsp;&nbsp;"Koliko puta...?" poče Gudhju, ali ga Vitni koji je sedeo sa druge strane vatre naspram Budenbauma i proučavao čoveka kroz dim, ućutka.
<BR>&nbsp;&nbsp;&nbsp;&nbsp;&nbsp;"Ako želi da ide, pusti ga", reče on.
<BR>&nbsp;&nbsp;&nbsp;&nbsp;&nbsp;"Tako je", odgovori Budenbaum. "E, pa - laku noć."
<BR>&nbsp;&nbsp;&nbsp;&nbsp;&nbsp;Međutim, kada je okrenuo leđa vatri, Nini lanu: "Trube."
<BR>&nbsp;&nbsp;&nbsp;&nbsp;&nbsp;Budenbaum se ponovo okrenu ka njima. "Izvinite?"
<BR>&nbsp;&nbsp;&nbsp;&nbsp;&nbsp;"Čuli smo trube, sa planine..." Pogledala je svoje saputnike tražeći podršku, ali niko ne reče ni reč. "Bar sam ih ja čula", nastavi ona oklevajući. "Čula sam..."
<BR>&nbsp;&nbsp;&nbsp;&nbsp;&nbsp;"Trube."
<BR>&nbsp;&nbsp;&nbsp;&nbsp;&nbsp;"Da."
<BR>&nbsp;&nbsp;&nbsp;&nbsp;&nbsp;"Čudno."
<BR>&nbsp;&nbsp;&nbsp;&nbsp;&nbsp;"Da." Sada je već izgubila svaku veru u svoju priču. "Razume se, to su mogli biti... ne znam..."
<BR>&nbsp;&nbsp;&nbsp;&nbsp;&nbsp;"Gromovi", reče Vitni.
<BR>&nbsp;&nbsp;&nbsp;&nbsp;&nbsp;"Grom koji zvuči kao truba? To je već nešto. Obratiću pažnju." Uputio je ovlašan osmeh Nini. "Veoma sam vam zahvalan", reče on, tako ljubazno da je mislila da će se klonuti.
<BR>&nbsp;&nbsp;&nbsp;&nbsp;&nbsp;Zatim je, bez i jedne naknadne reči, okrenuo leđa okupljenima i izišao iz kruga svetlosti oko vatre, i tama ga je celog progutala.
<BR>
<BR>&nbsp;&nbsp;&nbsp;&nbsp;&nbsp;2.
<BR>&nbsp;&nbsp;&nbsp;&nbsp;&nbsp;Svi koji su te noći bili okupljeni oko vatre preživeće ostatak putovanja i svako od njih će na svoj način uspeti. Bila su to hrabra vremena na Zapadu, i u nastupajućim godinama oni će graditi, zarađivati i rađati junački, ostavivši za sobom sve ono kroz šta su prošli dok nisu stigli dovde. Neće pominjati mrtve, uprkos obećanjima koja su dali. Neće potražiti kosti onih koji nisu bili propisno pokopani i neće se postarati da ih bolje otprate na večni počinak. Neće tugovati. Neće žaliti.
<BR>&nbsp;&nbsp;&nbsp;&nbsp;&nbsp;Ali će se sećati. Najtrajniji pečat ostaviće nesrećni slučajevi od ove noći i čovek koji ih je posetio; njih će zazivati u privatnosti svojih odaja.
<BR>&nbsp;&nbsp;&nbsp;&nbsp;&nbsp;Svaki put kada je Šeldon Stardžis kuvao kafu, setio bi se Budenbauma i svoje sramote. Svaki put kada bi kakav prosac pokucao na vrata Nini Imendorf (a bilo ih je nekoliko, jer tih godina je teško bilo doći do žene, a Nini je umela da skuva prosečan gulaš) krenula bi ka vratima moleći se da to ne bude Frenk, Čarli ili Berk već Budenbaum. Budenbaum.
<BR>&nbsp;&nbsp;&nbsp;&nbsp;&nbsp;Svaki put kada se velečasni Vitni peo na svoju propovedaonicu, i govorio svojim parohijanima o delima koja Ęavo čini po svetu, setio bi se čoveka sa štapom, i glas bi mu preplavila osećanja, tako da bi pastva zadrhtala u klupama. Sticao se utisak da se propovednik sreo licem u lice sa Ęavolom, pričali su ljudi dok su izlazili, jer on nije govorio o čudovištu sa kozjim rogčićima, već o čoveku koji je spao na niske grane, ostao bez konja i svoje svite, i koji je lutao svetom u potrazi za decom koja su odlutala od stada.
</P></TD></TR></TABLE>
<P class="next">
<A HREF=p7.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
