<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>BOGOVI, OSOBE I ŽIVOTINJE KOJI SE POMINJU U TEKSTU
<P>&nbsp;&nbsp;&nbsp;&nbsp;&nbsp;Nota bene. U Vironu, biohemijski muškarci dobijaju imena po životinjama i životinjskim proizvodima: Njorka, Krv, Ždral, Mošus i Svila imaju imena te vrste. Biohemijske žene dobijaju imena po biljkama (najčešće po cveću) ili biljnim proizvodima: Šenila, Nana, Orhideja, Ruža. Hemijske osobe, i muške i ženske, dobijaju imena po metalima i mineralima: Hamerston, Mermer, Pesak, Škriljac.
<BR>
<BR>&nbsp;&nbsp;&nbsp;&nbsp;&nbsp;Akvila, mladi jastreb koga trenira Mošus.
<BR>&nbsp;&nbsp;&nbsp;&nbsp;&nbsp;Barski Dabar, mladi čovek iz srednje klase, iz Virona, muž Trstike.
<BR>&nbsp;&nbsp;&nbsp;&nbsp;&nbsp;Mejtera Betel, svojevremeno bila jedna od sibila u mantejonu u Ulici sunca, sada pokojna.
<BR>&nbsp;&nbsp;&nbsp;&nbsp;&nbsp;Češlja, devojka u Svilinoj palestri.
<BR>&nbsp;&nbsp;&nbsp;&nbsp;&nbsp;Čikito, papagaj, svojevremeno u vlasništvu Mameltinih roditelja.
<BR>&nbsp;&nbsp;&nbsp;&nbsp;&nbsp;Dreoilin, Iolarova kćerka, njemu najdraža.
<BR>&nbsp;&nbsp;&nbsp;&nbsp;&nbsp;Ehidna, jedna od najvažnijih boginja, družbenica Pesa, majka bogova, glavna boginja plodnosti. Naročito se dovodi u vezu sa zmijama, miševima i puzećim stvorenjima.
<BR>&nbsp;&nbsp;&nbsp;&nbsp;&nbsp;Feja, jedna od glavnih boginja, boginja hrane i isceljenja, pokroviteljka šestog dana u sedmici. Naročito se dovodi u vezu sa svinjama.
<BR>&nbsp;&nbsp;&nbsp;&nbsp;&nbsp;Fideja, Orhidejina kćer. Šenila ju je ubila nožem.
<BR>&nbsp;&nbsp;&nbsp;&nbsp;&nbsp;Savetnik Galago, član Ajuntamienta, stručnjak za diplomatiju i spoljne poslove u tome telu.
<BR>&nbsp;&nbsp;&nbsp;&nbsp;&nbsp;Gib, krupan čovek koji održava red u kafani 'Petao'. Njorkin prijatelj.
<BR>&nbsp;&nbsp;&nbsp;&nbsp;&nbsp;Gljiva, Krvova usvojena kćer; ima oko petnaest godina, sposobna je da putuje vantelesno (asomatski), po mnogim svojim osobinama je demon.
<BR>&nbsp;&nbsp;&nbsp;&nbsp;&nbsp;Gorkoslada, član Inkusovog kruga crnih mehaničara.
<BR>&nbsp;&nbsp;&nbsp;&nbsp;&nbsp;Grgeč, batinaš koji održava red u Orhidejinoj kući.
<BR>&nbsp;&nbsp;&nbsp;&nbsp;&nbsp;Patera Gulo, mladi augur.
<BR>&nbsp;&nbsp;&nbsp;&nbsp;&nbsp;Kaplar Hamerston, vojnik u vironskoj vojci.
<BR>&nbsp;&nbsp;&nbsp;&nbsp;&nbsp;Hieraks, jedan od glavnih bogova, bog smrti, pokrovitelj četvrdog dana u nedelji. Naročito se dovodi u vezu sa pticama lešinarkama, šakalima, i (kao i Tartarosa) sa svakovrsnim životinjama crne boje.
<BR>&nbsp;&nbsp;&nbsp;&nbsp;&nbsp;Patera Inkus, Ustavicin protonotar, mali, podmukao čovek krivih zuba. Njegov hobi je crna mehanika.
<BR>&nbsp;&nbsp;&nbsp;&nbsp;&nbsp;Iolar, letač.
<BR>&nbsp;&nbsp;&nbsp;&nbsp;&nbsp;Izvanaš, jedan od manje značajnih bogova. Prosvetlio je Svilu.
<BR>&nbsp;&nbsp;&nbsp;&nbsp;&nbsp;Kalan, lopov koga je Njorka ubio.
<BR>&nbsp;&nbsp;&nbsp;&nbsp;&nbsp;Kipris, jedna od manjih boginja, boginja ljubavi. Posebno se dovodi u vezu sa zečevima i golubovima.
<BR>&nbsp;&nbsp;&nbsp;&nbsp;&nbsp;Kopriva, Rogova devojka.
<BR>&nbsp;&nbsp;&nbsp;&nbsp;&nbsp;Krv, mafijaški gospodar, stvarni vlasnik Svilinog mantejona i Orhidejine žute kuće. Visok, težak, proćelav, rumen u licu; star oko pedeset pet godina.
<BR>&nbsp;&nbsp;&nbsp;&nbsp;&nbsp;Patera Kvecal, Prvi govornik (prolokutor) Virona, pa time i starešina Udruženja sveštenika. Obraćaju mu se sa 'Vaša Svesnosti'.
<BR>&nbsp;&nbsp;&nbsp;&nbsp;&nbsp;Savetnik Lemur, Sekretar Ajuntamientoa, time de facto vladar Virona.
<BR>&nbsp;&nbsp;&nbsp;&nbsp;&nbsp;Limba, žena koja je napustila Orhidejinu kuću.
<BR>&nbsp;&nbsp;&nbsp;&nbsp;&nbsp;Savetnik Lori, član Ajuntamientoa, kome i predsedava kad je Lemur odsutan.
<BR>&nbsp;&nbsp;&nbsp;&nbsp;&nbsp;Mače, dečko u Svilinoj palestri.
<BR>&nbsp;&nbsp;&nbsp;&nbsp;&nbsp;Maka, jedna od žena u Orhidejinoj ustanovi, crnka, mala i zgodna.
<BR>&nbsp;&nbsp;&nbsp;&nbsp;&nbsp;Mamelta, spavač koga je Gljiva probudila, a Svila pustio na slobodu.
<BR>&nbsp;&nbsp;&nbsp;&nbsp;&nbsp;Maslina, spavačica.
<BR>&nbsp;&nbsp;&nbsp;&nbsp;&nbsp;Mejtera Mermer, sada sibila u Svilinom mantejonu, zapoveda Nani, ali prima zapovesti od Ruže; stara je preko tri stotine godina i gotovo sasvim istrošena.
<BR>&nbsp;&nbsp;&nbsp;&nbsp;&nbsp;Mošus, Krvov upravitelj kuće i ljubavnik.
<BR>&nbsp;&nbsp;&nbsp;&nbsp;&nbsp;Mejtera Nana, najmlađa (po starešinstvu) sibila u Svilinom mantejonu.
<BR>&nbsp;&nbsp;&nbsp;&nbsp;&nbsp;Molpa, jedna od glavnih boginja, boginja muzike, plesa i umetnosti, vetra i svih lakih stvari, pokroviteljka drugog dana u nedelji. Naročito je dovode u vezu sa pticama pevačicama i leptirima.
<BR>&nbsp;&nbsp;&nbsp;&nbsp;&nbsp;Njorka, provalnik, Svilin prijatelj, odan Nani, krupan i snažan čovek zdepaste vilice i istaknutih ušiju. Šenila ga zove Mlatko.
<BR>&nbsp;&nbsp;&nbsp;&nbsp;&nbsp;Orhideja, upraviteljica žute kuće u Ulici lampiona.
<BR>&nbsp;&nbsp;&nbsp;&nbsp;&nbsp;Pero, dečak u Svilinoj palestri.
<BR>&nbsp;&nbsp;&nbsp;&nbsp;&nbsp;Pes, otac bogova. Sagradio je Svitak i njime vlada. Bog sunca i kiše, mehanizama i mnogo čega drugog. Na slikama ga prikazuju sa dve glave.Naročito ga dovode u vezu sa stokom i pticama grabljivicama.
<BR>&nbsp;&nbsp;&nbsp;&nbsp;&nbsp;Narednik Pesak, vojnik u vironskoj vojsci.
<BR>&nbsp;&nbsp;&nbsp;&nbsp;&nbsp;Savetnik Poto, član Ajuntamientoa, čiji je stručnjak za policijske i špijunske poslove, čovek okruglog lica i varljivo veselog držanja.
<BR>&nbsp;&nbsp;&nbsp;&nbsp;&nbsp;Resica, dečko u Svilinoj palestri.
<BR>&nbsp;&nbsp;&nbsp;&nbsp;&nbsp;Rog, vođa starijih dečaka u Svilinoj palestri.
<BR>&nbsp;&nbsp;&nbsp;&nbsp;&nbsp;Mejtera Ruža, glavna (po starešinstvu) sibila u Svilinom mantejonu. Većim delom se sastoji od veštačkih delova tela. Preko devedeset godina stara.
<BR>&nbsp;&nbsp;&nbsp;&nbsp;&nbsp;Scila, jedna od glavnih boginja, boginja jezera i reka, pokroviteljka prvog dana u nedelji i Svilinog rodnog grada Virona; naročito je dovode u vezu sa konjima, kamilama i ribama; na slikama je prikazuju kao da ima osam, deset ili dvanaest ruku.
<BR>&nbsp;&nbsp;&nbsp;&nbsp;&nbsp;Sfiksa, jedna od glavnih boginja, boginja rata i hrabrosti, pokroviteljka sedmog dana u nedelji; naročito je dovode u vezu sa lavovima i drugim životinjama iz porodice mačaka.
<BR>&nbsp;&nbsp;&nbsp;&nbsp;&nbsp;Komisionar Simuliid, jedan od ključnih birokrata u vladi Virona, visok, veoma debeo, sa gustim, crnim brkovima.
<BR>&nbsp;&nbsp;&nbsp;&nbsp;&nbsp;Severni Galeb, član Inkusovog kruga crnih mehaničara.
<BR>&nbsp;&nbsp;&nbsp;&nbsp;&nbsp;Skleroderma, kasapinova žena. Prodaje sitne ostatke mesa kao hranu za kućne ljubimce, pa je ponekad zovu 'prodavačica mačjeg mesa'. Niskog rasta, vrlo debela.
<BR>&nbsp;&nbsp;&nbsp;&nbsp;&nbsp;Srž, piljar.
<BR>&nbsp;&nbsp;&nbsp;&nbsp;&nbsp;Patera Svila, augur starog mantejona u Ulici sunca; dvadeset tri godine ima, visok je i vitak, sa neurednom žutom kosom.
<BR>&nbsp;&nbsp;&nbsp;&nbsp;&nbsp;Šenila, jedna od žena u Orhidejinoj kući. Verovatno ima devetnaest godina, visoka je i atletski građena, kosu je obojila u plamenocrvenu boju koja podseća na cvet šenilu, po kome je dobila ime. Njorka je zove 'Sifonka'.
<BR>&nbsp;&nbsp;&nbsp;&nbsp;&nbsp;Redov Škriljac, vojnik u Vironskoj vojsci.
<BR>&nbsp;&nbsp;&nbsp;&nbsp;&nbsp;Patera Štuka, augur, Svilin prethodnik u mantejonu u Ulici sunca, sada pokojni.
<BR>&nbsp;&nbsp;&nbsp;&nbsp;&nbsp;Savetnik Tarsier, član Ajuntamienta u kome radi kao stručnjak za arhitekturu i inženjerstvo.
<BR>&nbsp;&nbsp;&nbsp;&nbsp;&nbsp;Tartaros, jedan od glavnih bogova, bog noći, zločina i trgovine, patron trećeg dana u nedelji; naročito ga dovode u vezu sa sovama, šišmišima i krticama, i (kao i Hieraksa) sa svim životinjama crne boje.
<BR>&nbsp;&nbsp;&nbsp;&nbsp;&nbsp;Telksiepeja, jedna od glavnih boginja, boginja magije, mistike i otrova, pokroviteljka petog dana u nedelji; naročito je dovode u vezu sa živinom, jelenima, čovekolikim majmunima i ostalim majmunima.
<BR>&nbsp;&nbsp;&nbsp;&nbsp;&nbsp;Trstika, mlada žena iz srednje klase, iz Virona, supruga Barskog Dabra.
<BR>&nbsp;&nbsp;&nbsp;&nbsp;&nbsp;Pukovnik Usik, komandant Treće brigade gradske Garde Virona.
<BR>&nbsp;&nbsp;&nbsp;&nbsp;&nbsp;Patera Ustavica, Kvecalov koadjutor. Visok, mršav, sa izduženim žućkastim licem i opuštenom crnom kosom. Njega oslovljavaju sa 'Vaša eminencijo'.
<BR>&nbsp;&nbsp;&nbsp;&nbsp;&nbsp;Vulpes, advokat u Limni.
<BR>&nbsp;&nbsp;&nbsp;&nbsp;&nbsp;Zec, Mošusov pomoćnik.
<BR>&nbsp;&nbsp;&nbsp;&nbsp;&nbsp;Zelembać, podsmešljiv naziv za pripadnika gradske Garde.
<BR>&nbsp;&nbsp;&nbsp;&nbsp;&nbsp;Zvončica, jedna od žena u Orhidejinoj kući.
<BR>&nbsp;&nbsp;&nbsp;&nbsp;&nbsp;Zumbula, prelepa kurtizana koju kontroliše Krv.
<BR>&nbsp;&nbsp;&nbsp;&nbsp;&nbsp;Doktor Ždral, Krvov privatni lekar, nizak čovek, sitničav i nervozan po prirodi, sa gvozdeno sivom bradom.
</P></TD></TR></TABLE>
<P class="next">
<A HREF=p2.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
