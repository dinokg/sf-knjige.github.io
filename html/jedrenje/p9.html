<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>6. NEŠTO SMRTONOSNO
<P>&nbsp;&nbsp;&nbsp;&nbsp;&nbsp;Nika se tri dana nije budila. I potom je bila nesigurna i odsutna, vlažnih očiju, a reči su joj bile kao neusklađene kvrge koje pokušavaju da se probiju iz grla.
<BR>&nbsp;&nbsp;&nbsp;&nbsp;&nbsp;Pre nego što je mogla da sedi, ponovo su nastavili ka unutra. Uspeli su da brod nastavi programiranim kursom. Njihova ručno načnjena antena uskog snopa za emitovnaje ka Zemlji pretvorila se u izuvijanu gomilu žice. Nema više poziva kući. Sada nisu imali misiju, osim one osnovne: da prežive i uče.
<BR>&nbsp;&nbsp;&nbsp;&nbsp;&nbsp;Dotle su već, pažljivim datiranjem metala, ustanovili da je spiralna maška bila prilično stara. Verovatno je vrebala u ovom otpadu čitavu večnost, za slučaj da nešto organsko dospe na palubu. Zamka.
<BR>&nbsp;&nbsp;&nbsp;&nbsp;&nbsp;"Snark ne bi učinio nešto takvo", mrmljao je Najdžel tokom dugih bdenja kraj nje. Mada je i Snark bio maška, donekle.
<BR>&nbsp;&nbsp;&nbsp;&nbsp;&nbsp;Mozak se sam popravlja, uz odgovarajuću pomoć, i njen oporavak je dugo trajao.
<BR>&nbsp;&nbsp;&nbsp;&nbsp;&nbsp;U njegovo vreme je reč "mašinski" imala dva značenja. Jedno je bilo "neosetljivo", a druga "nepogrešivo, potpuno posvećeno". Nikakvo čudo da su obe podrazumevale neljudskost i dozu krute gluposti.
<BR>&nbsp;&nbsp;&nbsp;&nbsp;&nbsp;No, postojalo je i treće značenje, prikazano ogromnim, hladnim šarama koje su ispunjavale nebo do na svetlosnu godinu od crne rupe. Građevine, ogromne i nerazumljive. Geometrija neprirodna i potpuno tuđinska.
<BR>&nbsp;&nbsp;&nbsp;&nbsp;&nbsp;Ovde je sve ključalo od energije, od zračenja i turbulencije. Sistemi maški nemarno su lebdeli kroz olujne mase. Neosetljivo, nepogrešivo.
<BR>&nbsp;&nbsp;&nbsp;&nbsp;&nbsp;Brod im je očito još služio kao zaklon. Stalno su pristizale poruke, verovatno upitne. Odgovarali su automatski sistemi broda. Pošto su slepi putnici odavno minirali brodske baze podataka, ono što je govorio svojim pretpostavljenima svakako nije bilo ni blizu istine. No, priroda tuđinaca je takva da niko ne može da valjano imitira njihov pravi, složeni jezik.
<BR>&nbsp;&nbsp;&nbsp;&nbsp;&nbsp;I zato je bilo neizbežno da se oko broda prepletu purpurni tragački zraci. Potencijali su se izvijali i poigravali po oplati. Možda kao upozorenje.
<BR>&nbsp;&nbsp;&nbsp;&nbsp;&nbsp;"Ili je to možda prosto pranje i ribanje", šalio se Najdžel sa Nikom. Ona je sad već mogla da se kreće po brodu u improvizovanim kolicima. Kada je videla prizor oko broda, ostala je bez reči.
<BR>&nbsp;&nbsp;&nbsp;&nbsp;&nbsp;Kad je udarni talas eksplozije prošao, Pravi Centar je izgledao kao neverovatno detaljna tapiserija, a svaki spiralni pramen i svetlucavo sunce predstalvjali su dragulje utkane u mahnito tkanje gravitacije.
<BR>&nbsp;&nbsp;&nbsp;&nbsp;&nbsp;"Štos je što ne možemo da vidimo", reče Najdžel, "da je nešto primoralo masu da se kreće ka centru. Zalogaj poslat niz ždrelo. Ali nikako ne možeš da sve strpaš u crnu rupu. Materija se zagreva, plamti kao ljutiti protest, odguruje spoljašnje delove."
<BR>&nbsp;&nbsp;&nbsp;&nbsp;&nbsp;Ona se još privikavala. "Šta to izaziva?"
<BR>&nbsp;&nbsp;&nbsp;&nbsp;&nbsp;"Mislim ono."
<BR>&nbsp;&nbsp;&nbsp;&nbsp;&nbsp;To je bilo prvi put da je glasno pomenuo ideju koja je već sinula većini posade. Naizgled nebitne niti lebdele su pred njima kao prozirne zavese. No, iznad i ispod galaktičke ravni, spajale su se sa neizmerno dugim trakama blistavog zračenja, dugim stotinama sveltosnih godina i jednu svetlosnu godinu širokim, a svaka je opasivala čitav Pravi Centar ogromnim prostorima svemira. Najdžel je na zemlji video radio mape sa izvijenim nitima. Njihov stalni gigaherc-sjaj probijao se čak i kroz tamne oblake koji su zaklanjali Zemlju od vatrometa u Centru.
<BR>&nbsp;&nbsp;&nbsp;&nbsp;&nbsp;"Tako su tanke."
<BR>&nbsp;&nbsp;&nbsp;&nbsp;&nbsp;"Našim očima, da."
<BR>&nbsp;&nbsp;&nbsp;&nbsp;&nbsp;"Šta kaže brodska dijagnostika?"
<BR>&nbsp;&nbsp;&nbsp;&nbsp;&nbsp;"Pravo u metu, mila. Pokazuje jako magnetno polje."
<BR>&nbsp;&nbsp;&nbsp;&nbsp;&nbsp;"Dovoljno da drži svu tu masu koja pokušava da sklizne kroz njih?"
<BR>&nbsp;&nbsp;&nbsp;&nbsp;&nbsp;"Opet tačno." Iako je gotovo poginula, iako je bila u komi i pretrpela ozbiljna mentalna oštećenja, nije bilo razloga da zaboravi da ponovo ima svoju staru Niku. Uvek je bila korak ispred njega. Ponekad ga je namerno obilazila ukrug.
<BR>&nbsp;&nbsp;&nbsp;&nbsp;&nbsp;"Vidim da se taj gas - lep crveni sjaj, je li? - njiše uvis pa u krug. To je zbog nekog pritiska."
<BR>&nbsp;&nbsp;&nbsp;&nbsp;&nbsp;"Magnentog. Nikad nisam video ništa slično. Čak i u spoljašnjim trakama, koje niko na Zemlji nije razumeo, polje nije ni stoti deo ovog ovde."
<BR>&nbsp;&nbsp;&nbsp;&nbsp;&nbsp;"A šta god da je, ide na nas."
<BR>&nbsp;&nbsp;&nbsp;&nbsp;&nbsp;To ga je opet iznenadilo. "Otkud znaš?"
<BR>&nbsp;&nbsp;&nbsp;&nbsp;&nbsp;"Vidim materiju pred njima. Sabija se, vidiš?"
<BR>&nbsp;&nbsp;&nbsp;&nbsp;&nbsp;Zaista, kad je začkiljio i zagledao se, video je. Sve do sada se oslanjao na brodske instrumente, koji su govorili da paučinaste trake hitaju ka njihovom brodu iz nekoliko pravaca.
<BR>&nbsp;&nbsp;&nbsp;&nbsp;&nbsp;"Šta je to?" upita Nika, a u glasu joj se još osećala iznurenost.
<BR>&nbsp;&nbsp;&nbsp;&nbsp;&nbsp;"Nešto smrtonosno, rekao bih."
</P></TD></TR></TABLE>
<P class="next">
<A HREF=p10.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
