<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>13. FIZIČKA PREDSTAVA
<P>&nbsp;&nbsp;&nbsp;&nbsp;&nbsp;Najdžel Volmsli začkilji u Tobija. "Toliko toga treba da ispričam..."
<BR>&nbsp;&nbsp;&nbsp;&nbsp;&nbsp;"Ne moram mnogo da znam! Samo toliko da ostanem u životu", reče Tobi.
<BR>&nbsp;&nbsp;&nbsp;&nbsp;&nbsp;"Ispada da je to prilično mnogo. I ti sam si prilično komplikovan, dečko." Najdžel nije odoleo, izdao je unutrašnje naređenje. Stvari se često najbolje objasne primerom.
<BR>&nbsp;&nbsp;&nbsp;&nbsp;&nbsp;Kraj Tobija su se svetlucave tačkice zgusnule u Šibo. Bila je to lepa, zrela žena, vitka i prozirna i bez nogu. Gornji deo tela joj se izvijao kao da se proteže posle duge zatvorenosti. Bled osmeh. "Zdravo, nosaču moj."
<BR>&nbsp;&nbsp;&nbsp;&nbsp;&nbsp;Tobi poskoči, zapanjen. "Ti! Još si pohranjena u mojim rezervnim bankama?"
<BR>&nbsp;&nbsp;&nbsp;&nbsp;&nbsp;"Ušunjala sam se... sama."
<BR>&nbsp;&nbsp;&nbsp;&nbsp;&nbsp;"Prokletstvo! Hteo sam da... izađeš."
<BR>&nbsp;&nbsp;&nbsp;&nbsp;&nbsp;"Nemam... kuda... da odem."
<BR>&nbsp;&nbsp;&nbsp;&nbsp;&nbsp;Čitači čula u sobi bili su podešeni na neverovatnu preciznost i mogli su da uhvate čak i rasute Aspekte i Ličnosti i Lica smeštena u nečijim ivičnim poljima. Šibo je svetlucala pred njim, avetinjski ostatak skriven u Tobijevoj elektro auri.
<BR>&nbsp;&nbsp;&nbsp;&nbsp;&nbsp;Njeno lice govorilo je više nego iskidane reči. "Tu sam... da pomognem."
<BR>&nbsp;&nbsp;&nbsp;&nbsp;&nbsp;"Imam te u čipu", besno reče Tobi. "To je dosta."
<BR>&nbsp;&nbsp;&nbsp;&nbsp;&nbsp;"Šta mogu... postojim."
<BR>&nbsp;&nbsp;&nbsp;&nbsp;&nbsp;Najdžel oseti čudno, svilasto strujanje između Tobija i Šibine slike. "Kilin hoće da te vrati", reče Tobi. "Je li čip dovoljan za to?"
<BR>&nbsp;&nbsp;&nbsp;&nbsp;&nbsp;"Više volim... da ostanem... ovde."
<BR>&nbsp;&nbsp;&nbsp;&nbsp;&nbsp;"Ako se Kilin domogne tvojih čipova, pokušaće da te vrati."
<BR>&nbsp;&nbsp;&nbsp;&nbsp;&nbsp;"Više volim... ovde."
<BR>&nbsp;&nbsp;&nbsp;&nbsp;&nbsp;"Ja hoću da izađeš."
<BR>&nbsp;&nbsp;&nbsp;&nbsp;&nbsp;"Ostajem." Podigla je ruku u nemom pozdravu - i iščezla.
<BR>&nbsp;&nbsp;&nbsp;&nbsp;&nbsp;"Uf! Prokletstvo!" Tobi je bio besan.
<BR>&nbsp;&nbsp;&nbsp;&nbsp;&nbsp;"Izvini, ali morao sam da ti dokažem", reče Najdžel. "Videćeš da je ovde pojam ličnosti prilično složen."
<BR>&nbsp;&nbsp;&nbsp;&nbsp;&nbsp;"Moram da je izbacim napolje."
<BR>&nbsp;&nbsp;&nbsp;&nbsp;&nbsp;"Vremenom ćeš shvatiti da je ono što maške zovu 'fizička predstava' samo jedna faza".
<BR>&nbsp;&nbsp;&nbsp;&nbsp;&nbsp;"Znači, Šibo zaista može da se vrati?"
<BR>&nbsp;&nbsp;&nbsp;&nbsp;&nbsp;"U neku ruku."
<BR>&nbsp;&nbsp;&nbsp;&nbsp;&nbsp;"Šta ti to znači?"
<BR>&nbsp;&nbsp;&nbsp;&nbsp;&nbsp;"Stvarnost - divno apstraktan pojam - je analogna. Ljudi tu žive i misle."
<BR>&nbsp;&nbsp;&nbsp;&nbsp;&nbsp;Tobi sleže ramenima. "Dabre, ona je stvarna."
<BR>&nbsp;&nbsp;&nbsp;&nbsp;&nbsp;"Svet maški je u osnovi digitalan. Nikada nećeš razumeti maške ako ne shvatiš koliko je drugačiji njihov pogled na svet. I ne samo njihov. I Drevni i Viši - oni nemaju isto osećanje sebe kao mi."
<BR>&nbsp;&nbsp;&nbsp;&nbsp;&nbsp;"Viši?"
<BR>&nbsp;&nbsp;&nbsp;&nbsp;&nbsp;Volmsli je znao da će dečko najbolje razumeti ako mu ispriča priču. Klasičan primatski način učenja. Linerano, neumorno serijski. Vrlo staromodno, a ipak opstaje.
<BR>&nbsp;&nbsp;&nbsp;&nbsp;&nbsp;Pa dobro, najbolje da se vrati daleko, do vremena kada se potpuno povukao iz Visokih Razreda, kad je potražio utočište u jednostavnosti.
<BR>&nbsp;&nbsp;&nbsp;&nbsp;&nbsp;On uzdahnu. "Toliko toga imam da ispričam..."
</P></TD></TR></TABLE>
<P class="next">
<A HREF=p17.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
