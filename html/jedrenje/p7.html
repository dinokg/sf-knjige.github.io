<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>4. ALEKSANDRIJA
<P>&nbsp;&nbsp;&nbsp;&nbsp;&nbsp;Ostali - mlađi, nešto malo gluplji - ušli su prvi. Polako rotirajuća stena bila je neobično crna za središte galaksije, gde preovladavaju plamen i gnev, divlji i upadljivi. Možda ugarak od neke davne katastrofe. Crna rupa u dubini - još nevidljiva iza nadiruće siline koja će ih izgleda sve zdrobiti - imala je mnogo takvih olupina, sprženih i ogoljenih vrelim izlivima snažnog zračenja.
<BR>&nbsp;&nbsp;&nbsp;&nbsp;&nbsp;Suva astrofizika, uobličena u usputno nasilje.
<BR>&nbsp;&nbsp;&nbsp;&nbsp;&nbsp;Najdžel je, u kožodelu, polako ušao u duboku pukotinu na koju su naišli. Posada je odlučila da se brod usidri iznad ulaza u pukotinu. Potom su počeli da mile unutra, kako bi izbegli udarni talas koji će uslediti za svega nekoliko minuta. Brod se otimao, pokušavajući da ponovo pokrene motore, da nastavi programirani kurs. Nika je uspela da nadvlada njegove izvršne funkcije, možda čak i da ućutka alarme. Ali nije mogla da bude sigurna...
<BR>&nbsp;&nbsp;&nbsp;&nbsp;&nbsp;Opremljen i spreman za bestežinsko stanje, Najdžel je osetio da mu se vraća nekadašnja ličnost. Jednom je bio astronaut, uostalom - reč sada nerazumljivo drevna. Da li je Zemlja još tamo?
<BR>&nbsp;&nbsp;&nbsp;&nbsp;&nbsp;Vratilo mu se osećanje elastičnosti iz mladosti. Bio je pun energije.
<BR>&nbsp;&nbsp;&nbsp;&nbsp;&nbsp;Bilo je teško osetiti udar isušene fizike, setio se. Kombinacija boravka u hladnom snu i rastegnutog vremena specijalne relativnosti, koji su ga zajedno izbacili u daleku budućnost čudnih, blistavih vidika. Došao je ovako daleko u vremenu i prostoru opremljen samo obukom i kulturom društva koje se sada pretvorilo u prašinu. Ali ipak je slao ka kući brze nizove podataka, poslednji pre jednog sata. Poruka u kosmičkoj boci.
<BR>&nbsp;&nbsp;&nbsp;&nbsp;&nbsp;Lebdeo je, lak i ošamućen, niz dugu cev uklesanu u kamen. Daleko iza ostalih.
<BR>&nbsp;&nbsp;&nbsp;&nbsp;&nbsp;Uzeo je uzorak, baš kao u davna vremena NASA. Dragi, mrtvi akronim. Bar jedna američka navika koja mu neće nedostajati, svođenje komplikovanih imena službi na besmislene reči koje barem mogu da se pamte. Tokom trideset hiljada godina.
<BR>&nbsp;&nbsp;&nbsp;&nbsp;&nbsp;Zagledao se u stenu. Vulkanskog porekla? Pokušao je da se seti geologije. Bilo je nečeg čudnog u zrnastim česticama.
<BR>&nbsp;&nbsp;&nbsp;&nbsp;&nbsp;Malo dalje proširenje. Sivi zidovi.
<BR>&nbsp;&nbsp;&nbsp;&nbsp;&nbsp;Lebdenje. Svemir ispunjava čak i matoro, kruto kućište ptičjom ljupkošću.
<BR>&nbsp;&nbsp;&nbsp;&nbsp;&nbsp;Protegnute linije. - ... gore... kroz... stenu lako uobličenu u kupole. Da li da pođe dalje ili da sačeka posadu? Senke su se menjale sa svakim pokretom njegove ručne baklje, kao publika koja prati svaki pokret.
<BR>&nbsp;&nbsp;&nbsp;&nbsp;&nbsp;Šare po zidovima.
<BR>&nbsp;&nbsp;&nbsp;&nbsp;&nbsp;Sme li? Opreznost, koješta. Iza svaskog osmeha vrebaju oštri zubi.
<BR>&nbsp;&nbsp;&nbsp;&nbsp;&nbsp;Dole. Unutra. Lebdeći. Noge landaraju
<BR>&nbsp;&nbsp;&nbsp;&nbsp;&nbsp;lako, lako
<BR>&nbsp;&nbsp;&nbsp;&nbsp;&nbsp;u paperjasitm oblacima
<BR>&nbsp;&nbsp;&nbsp;&nbsp;&nbsp;senke se tope
<BR>&nbsp;&nbsp;&nbsp;&nbsp;&nbsp;izbacivši ga u novu kocku prostora, svu iskošenu. Sada kuglasta soba, spremno blistajući crveno gde god je dodirne njegova baklja. Optička varka?
<BR>&nbsp;&nbsp;&nbsp;&nbsp;&nbsp;Ne, poruke - titraju duž zidova, zbrka simbola. Um pokušava da obmota vaseljenu oko sebe?
<BR>&nbsp;&nbsp;&nbsp;&nbsp;&nbsp;Zbog nečeg mu je bilo teško da usmeri pogled, verovatno si izgubio lokalnu vertikalu, javi se u njemu stara obuka NASA, običan okret glave će to možda srediti...
<BR>&nbsp;&nbsp;&nbsp;&nbsp;&nbsp;Istrošene kamene stepenice vode neverovatno naviše, spiralno. U zaobljenu tavanicu sada prošaranu narandžastim kapima... oči mu uzvraćaju žmirkanjem.
<BR>&nbsp;&nbsp;&nbsp;&nbsp;&nbsp;Stari film, sećanja. Tutankamonova grobnica. Bog-šakal, Anubis, osion nad poraženim neprijateljima.
<BR>&nbsp;&nbsp;&nbsp;&nbsp;&nbsp;Otvaranje grobnice.
<BR>&nbsp;&nbsp;&nbsp;&nbsp;&nbsp;Korak unutra.
<BR>&nbsp;&nbsp;&nbsp;&nbsp;&nbsp;Mali korak za čoveka, kroz beskrajne uskovitlane milenijume.
<BR>&nbsp;&nbsp;&nbsp;&nbsp;&nbsp;Odnekud iz Doline starih mrtvih Kraljeva, prvi koji trijumfalno ulazi ovamo, iz Karnaka i Luksora, vijugajući nizvodno, polako i zmijoliko, do Aleksandrije, biblioteke pune suvih svitaka, do Aleksandrije žene, sada drevne, narumenjenih doručja i nepokretnih nogu...
<BR>&nbsp;&nbsp;&nbsp;&nbsp;&nbsp;Zatresao je glavom.
<BR>&nbsp;&nbsp;&nbsp;&nbsp;&nbsp;Lokalna vertikala.
<BR>&nbsp;&nbsp;&nbsp;&nbsp;&nbsp;Uporni alarm iznutra. Nađi lokalnu vertikalu.
<BR>&nbsp;&nbsp;&nbsp;&nbsp;&nbsp;Stare istine, sada sigurno nisu od koristi?
<BR>&nbsp;&nbsp;&nbsp;&nbsp;&nbsp;Brujanje. Uporno. Ovde nema vazduha, ali nije mogao da se skloni od njega. Zujavo, kao buba, ali tu.
<BR>&nbsp;&nbsp;&nbsp;&nbsp;&nbsp;Napred, kugla. Lepljivi kvadratići na nadlanici njegovih rukavica omogućuju mu da je uhvati. Okrenuo se, škripavo telo brzo kao ptica.
<BR>&nbsp;&nbsp;&nbsp;&nbsp;&nbsp;Iza metalne kugle zija prostor, toliki da baklja ne izaziva nikakav odraz, nikakav odgovor. Okreće se da se vrati, uma još ispunjenog drugim mestom i vremenom...
<BR>&nbsp;&nbsp;&nbsp;&nbsp;&nbsp;Brujanje se izvija i podiže. Škripi, zavija. Violinska žica prenapregnuta za visoku oktavu, seče, tupa testera na tvrdom čeliku...
<BR>&nbsp;&nbsp;&nbsp;&nbsp;&nbsp;Tišina. Zatreptao je, iznenađen.
<BR>&nbsp;&nbsp;&nbsp;&nbsp;&nbsp;Jednom davno je već bilo ovako. Na zadatku na "Ikaru", za koji se mislilo da je asteroid koji se brzo približava, stvarajući kratkotrajan rep komete. To je bilo usled konačnog gubitka unutrašnje atmosfere, kako se pokazalo, iz broda. Broda izgrađenog unutar asteroida, svemirskog broda. Stena je poticala izvan sunčevog sistema, i bila je van domašaja sistema određivanja starosti, zbog čudnih odnosa izotopa. Ostavljena je u orbiti u unutrašnjem sunčevom sistemu pre možda sto miliona godina.
<BR>&nbsp;&nbsp;&nbsp;&nbsp;&nbsp;A Najdžel je ovde našao isti sistem. Čudno oblikovani prostori. Kugla. Brujanje. Brzi elektromagnetni krik.
<BR>&nbsp;&nbsp;&nbsp;&nbsp;&nbsp;Odelo je sve snimilo. Polako se okrenuo u džepu tame, a kugla je sada izgledala manja, potrošena, iznurena.
<BR>&nbsp;&nbsp;&nbsp;&nbsp;&nbsp;Poruka primljena. Polako je pošao ka ostalima.
</P></TD></TR></TABLE>
<P class="next">
<A HREF=p8.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
