<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>7. NEKOLIKO MIKROSEKUNDI
<P>&nbsp;&nbsp;&nbsp;&nbsp;&nbsp;Volmslijevi su retko obilazili crva jer je bilo mnogo posla u dugim voćnjacima, usred slatkog mirisa nadolazećeg zrenja.
<BR>&nbsp;&nbsp;&nbsp;&nbsp;&nbsp;U peveu je postojala neka vrsta godišnjih doba i voće se moralo brati kada nesigurno zagrevanje vremenjaka dostigne vrhunac. Bili su u voćnjaku kada je vazduhom jurnuo snažan žuto-beli blesak i iz visine se zario na mesto gde se bila pojavila žena. Oružje Drevnih je odgovorilo. Snažno zračenje ubadalo je ivice Najdželovih čula. Retko je koristio svoj zemljanski tehno, ali sada ga je potpuno raširio. Okrenuo je glavu -
<BR>&nbsp;&nbsp;&nbsp;&nbsp;&nbsp;- brzo osećanje nečeg masivnog i sivog, visoko u vazduhu ali svakog časa sve bližeg -
<BR>&nbsp;&nbsp;&nbsp;&nbsp;&nbsp;- tišina narasta nad porodicom kao mehur.
<BR>&nbsp;&nbsp;&nbsp;&nbsp;&nbsp;Baš su tovarili voće na nosač. Zrak je stigao pre nego što su stigli da se sklone ili pobegnu.
<BR>&nbsp;&nbsp;&nbsp;&nbsp;&nbsp;Obujmio ih je blistavi sjaj. Vazduh kao da se zgusnuo - strašno umrtvljenje. Sjaj ih je obavio kao neonska kiša, osvetljen zelenim, širokim munjama -
<BR>&nbsp;&nbsp;&nbsp;&nbsp;&nbsp;- spiralnim nitima -
<BR>&nbsp;&nbsp;&nbsp;&nbsp;&nbsp;- prostranstvima blistavim od avetinjske vatre -
<BR>&nbsp;&nbsp;&nbsp;&nbsp;&nbsp;A kada je prošlo, prostor dalje oko njih bio je ogoljen, neprijateljski, i pušio se od sumporne pare.
<BR>&nbsp;&nbsp;&nbsp;&nbsp;&nbsp;Mašine deluju u deliću sekunde koji ljudi ne mogu ni da opaze. Ogromna energija rascepljuje vreme. Bitka između Sive Maške i oružja Premošćivača bila je okončana - odlučena, prenesena, antiseptično svarena u dalekim umovima, njene posledice premerene i procenjene.
<BR>&nbsp;&nbsp;&nbsp;&nbsp;&nbsp;Napad mašina izobličio je peve. Slučajni posmatrači u širenju ralja gladnog pevea, Volmslijevi su povučeni kroz ulaz crvlje rupe, skretanje u prostoru-vremenu izvršeno između dva otkucaja ljudskog srca.
</P></TD></TR></TABLE>
<P class="next">
<A HREF=p25.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
