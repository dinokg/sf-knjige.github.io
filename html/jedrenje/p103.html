<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>5. TERMODINAMIKA INTELIGENCIJE
<P>&nbsp;&nbsp;&nbsp;&nbsp;&nbsp;Najdžel ih je u sebi nazivao Razred Van Poimanja. Govorili su mu dok je sedeo.
<BR>&nbsp;&nbsp;&nbsp;&nbsp;&nbsp;Kvat i Bišopovi oko njega, razgovor šimpanzi, mirisi drveća i mirnih zelenih polja - sve je nestalo.
<BR>&nbsp;&nbsp;&nbsp;&nbsp;&nbsp;Ostao je samo glas. Razvijao je artikulaciju, prepleten sazvučjima. Ali bez reči.
<BR>
<BR>&nbsp;&nbsp;&nbsp;&nbsp;&nbsp;Informacija je red. Prema Drugom zakonu termodinamike, red je oblik uložene energije. Kada kondenzator skladišti električnu energiju u dielektričnom spoju, dipolarni atomi u njemu se organizuju, povećavajući red. Pražnjenjem dvaju kondenzatorskih ploča dipoli se opuštaju, njihova pravilnost nestaje, iskri i utapa se u struju.
<BR>&nbsp;&nbsp;&nbsp;&nbsp;&nbsp;Informacija jednako red jednako hrana.
<BR>&nbsp;&nbsp;&nbsp;&nbsp;&nbsp;Dok memi plivaju u toploj kupki kultura - i Prirodnih i mehaničkih/elektronskih - drugi mogu da funkcionišu kao grabljivci. Koriste energiju jednakosti informaciji. Mogu da progutaju banke podataka, ili čitave mentalitete - ne da bi požnjeli njihove meme, već da isisaju njihove zalihe energije. Kada lav pojede jagnje, ne koristi jagnjetove genetske podatke, osim u najgrubljem smislu reči. Grabljivci ne šire meme; hrane se njima. Tako u mentalnim sistemima nastaju datavori.
<BR>&nbsp;&nbsp;&nbsp;&nbsp;&nbsp;Kao i virusi, on postoje da bi se širili. Ali evolucija nas uči da tako visoko selektivne, uređene, precizne aktivnosti neizbežno više privlače grabljivce. Vreme daje prednost onima sa novom vrstom inteligencije, dotle nepostojeće u mentalnom svetu, jer se nisu bila pojavila skladišta energije i reda - podaci, memi - da hrane datavore.
<BR>&nbsp;&nbsp;&nbsp;&nbsp;&nbsp;Prečišćena inteligencija datavora je kategorija koju njihov izvor hrane, memi i inteligencija od koje oni žive, ne mogu da spoznaju. Zato se izdižu iznad kategorija inteligencije koje su ranije postojale, i njima su nepojamni. Ali oni su samo osnova za Više. Nad tom granicom spoznajnog uzdiže se oblast van moći istraživanja, izmičući dodiru serijskih rečenica koje bi je opisale.
<BR>&nbsp;&nbsp;&nbsp;&nbsp;&nbsp;Svi oblici - mehanički ili organski/Prirodni ili glineni - spajaju se u toj oblasti. Vibriraju. To stvara Sintoniju, mesto u konceptualnom prostoru gde se oblik i funkcija razdvajaju. To sada komunicira sa tobom, preko Carstava i Razreda koje možeš da pojmiš, i preko mnogih koje ne možeš.
<BR>&nbsp;&nbsp;&nbsp;&nbsp;&nbsp;Znaj ovo: sva materija tebi znana podstiče događanja na nižim nivoima, prema našim željama.
<BR>&nbsp;&nbsp;&nbsp;&nbsp;&nbsp;Mi ne pregovaramo. Mi ne naređujemo. Mi izazivamo događaje. Tebe, Volmslija, smo izazvali. Ovi sadašnji događaji razrešavaju stalni bol izazvan suparništvom između vas, Prirodnih, i mašina. Vi tek treba da spoznate gline, jer one leže van vašeg poimanja. Upozoravamo te da je ovo dinamička ravnoteža, a ne stanje. Sukob će se vratiti. Mora.
<BR>&nbsp;&nbsp;&nbsp;&nbsp;&nbsp;Ali za sada, odmaraj se. Možda ćeš ponovo biti upotrebljen.
</P></TD></TR></TABLE>
<P class="next">
<A HREF=p104.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
