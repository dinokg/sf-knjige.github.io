<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>8. ŽEĐ IZ KOJE IZNIČE DUŠA
<P>&nbsp;&nbsp;&nbsp;&nbsp;&nbsp;Oh, ti odvratni matori prdežu, pomisli Najdžel. Bilo je beznadežno. Mogao je da prizove slike, zvuke, mirise, vrlo lako...
<BR>&nbsp;&nbsp;&nbsp;&nbsp;&nbsp;NASA. Dobra stara pokojna poštanska postaja svemirskog programa, u vreme kada je svetu bio potreban Federalni ekspres.
<BR>&nbsp;&nbsp;&nbsp;&nbsp;&nbsp;Rekao je to Niki, pre više od trideset hiljada godina.
<BR>&nbsp;&nbsp;&nbsp;&nbsp;&nbsp;NASA. I teleskopi i rakete su bili laki obli cilindri, sa zašiljenim krajem. Muževni tehno, pravougaon u svim pojedinostima, stopljen sa blagim oblinama ženskosti: saradnja.
<BR>&nbsp;&nbsp;&nbsp;&nbsp;&nbsp;Kibervori. Jednom ih je gledao kako se hrane. Nisu bili toliko bića koliko pokretni apetiti, organizacija struja i plazme koja može da se hrani metalima, da ih jonizuje kako bi stvorila zadovoljavajući svetlucavi oreol ukusnih, tinjajućih potencijala.
<BR>&nbsp;&nbsp;&nbsp;&nbsp;&nbsp;Koliko oštrih, jasnih sećanja.
<BR>&nbsp;&nbsp;&nbsp;&nbsp;&nbsp;Tako duboko, detaljno tuđih. Ne njegovih.
<BR>&nbsp;&nbsp;&nbsp;&nbsp;&nbsp;Nestečena sećanja su se lepila po umu, dajući mu prazninu koja leži van domašaja reči.
<BR>&nbsp;&nbsp;&nbsp;&nbsp;&nbsp;Znao je istinu u onom malom, kratkom trenutku kada je sreo Kilina. Naravno, stari čeoni režnjevi su smesta izvukli tačan podatak kada je pre toga sreo tog čoveka. Zbog Najdžela je Kilinov narod bačen u planetnu tamu, da se pati i muči, da se opire i propada i ponovo obnavlja kroz milenijume bola.
<BR>&nbsp;&nbsp;&nbsp;&nbsp;&nbsp;Ali Najdžel se nije više sećao ničega o Kilinu.
<BR>&nbsp;&nbsp;&nbsp;&nbsp;&nbsp;Izbrisano, shvatio je.
<BR>&nbsp;&nbsp;&nbsp;&nbsp;&nbsp;Već dugo se pitao koji je on broj. Dva, osam, deset? Mereći vremenski raspon, rasute ploče događaja, moralo je biti više. Pedeset?
<BR>&nbsp;&nbsp;&nbsp;&nbsp;&nbsp;"Eto zašto", reče on zidu prazne tame koji je zauzimao polovinu prostora. Bilo je to kao da stojiš kraj zida koji upija svaki zvuk a ne vraća ništa.
<BR>&nbsp;&nbsp;&nbsp;&nbsp;&nbsp;ZAŠTO PITAŠ?
<BR>&nbsp;&nbsp;&nbsp;&nbsp;&nbsp;"Ne želim da me ponovo pozivate i koristite. Sledeći put kad iskrsne neki kvar u Sintoniji."
<BR>&nbsp;&nbsp;&nbsp;&nbsp;&nbsp;TO SE MOŽE ODOBRITI, ALI TO NIJE TVOJE PRAVO.
<BR>&nbsp;&nbsp;&nbsp;&nbsp;&nbsp;"Ne govorim o prokletom pravu."
<BR>&nbsp;&nbsp;&nbsp;&nbsp;&nbsp;NE PRIPADAŠ DOVOLJNO VISOKOM RAZREDU DA BI ČAK I POKRENUO PITANJE.
<BR>&nbsp;&nbsp;&nbsp;&nbsp;&nbsp;"Pokreni ga ti umesto mene."
<BR>&nbsp;&nbsp;&nbsp;&nbsp;&nbsp;SINTONIJA ĆE ODBITI.
<BR>&nbsp;&nbsp;&nbsp;&nbsp;&nbsp;I samo to je uvek odgovarao.
</P></TD></TR></TABLE>
<P class="next">
<A HREF=p107.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
