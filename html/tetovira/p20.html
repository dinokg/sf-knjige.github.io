<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>EPILOG
<P>&nbsp;&nbsp;&nbsp;&nbsp;&nbsp;Bila je skoro ponoć. Mesec se sada uzdizao visoko na nebu. Tetovirani čovek je nepokretno ležao. Video sam šta je bilo da se vidi. Priče su bile ispričane; sa njima je bilo svršeno.
<BR>&nbsp;&nbsp;&nbsp;&nbsp;&nbsp;Ostalo je još samo ono prazno mesto na leđima Tetoviranog čoveka, onaj prostor sa zbrkanim bojama i oblicima. Sada, dok sam gledao, nejasna mrlja poče da se pribira, lagano se pretapajući iz jednog oblika u drugi. Najzad se tu uobliči jedno lice, lice koje se zagleda u mene sa obojenog mesa, lice sa poznatim nosem i ustima, sa poznatim očima.
<BR>&nbsp;&nbsp;&nbsp;&nbsp;&nbsp;Bilo je vaoma nejasno. Ono što sam ja video od Prikaza bilo je dovoljno da poskočim. Stajao sam na mesečini, bojeći se da se vetar ili zvezde ne pokrenu i ne probude čudovišnu galeriju kod mojih nogu. Ali on je i dalje mirno spavao.
<BR>&nbsp;&nbsp;&nbsp;&nbsp;&nbsp;Slika na njegovim leđima pokazivala je Tetoviranog čoveka lično sa prstima oko mog vrata, kako me davi. Nisam čekao da se slika izoštri, da postane jasna i određena.
<BR>&nbsp;&nbsp;&nbsp;&nbsp;&nbsp;Potrčah ulicom na mesečini. Nisam se osvrtao. Ispred mene je ležao gradić, u mraku i usnuo. Znao sam da ću, mnogo pre jutra, stići do grada...
</P></TD></TR></TABLE>
</CENTER>
</BODY>
</HTML>
