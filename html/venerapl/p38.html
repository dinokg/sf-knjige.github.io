<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>38.
<P>&nbsp;&nbsp;&nbsp;&nbsp;&nbsp;"Smit je obična svinja."
<BR>&nbsp;&nbsp;&nbsp;&nbsp;&nbsp;Udubljen u misli, Herb čuje Dženet kako izgovara ove reči dok ulazi na vrata iz kuhinje pošto se vraća iz posete Tili i neprijatno se trgne. Svoje poslednje misli o Smitu nije podelio ni s njom i ni sa kim drugim, iako oseća veliku potrebu da sebi olakša. Pokušao je da smisli ko bi mogao da preuzme taj teret od njega - možda neka od devojaka koje se muvaju još neko vreme posle sastanka Saveza žena-glasača, ili neko od onih što se okupljaju na književnim večerima, ili neko na sastanku Udruženja roditelja i nastavnika, iako nije, kao otac petogodišnjeg deteta, bio uključen u sve aktivnosti, a isto tako ni u aktivnosti opštinskog Školskog odbora. Ali bojao se. Svinja ili ne, tek, Smitov savet je bio razuman: novi račun - to je ozbiljan posao. Sve drugo je zanimacija.
<BR>&nbsp;&nbsp;&nbsp;&nbsp;&nbsp;Ali ovo, bogami, nije bilo ni najmanje zanimljivo, to je za njega isuviše krupan zalogaj, a nije se još ni konačno uobličilo. Iako je iznenađen podudarnošću između onoga što kaže Dženet i svojih vlastitih misli, još nije sasvim uveren da je Smit svinja. Svinja među ljudima je svinja, kaže on sebi, ali svinja među svinjama je normalna osoba.
<BR>&nbsp;&nbsp;&nbsp;&nbsp;&nbsp;"Šta je uradio?"
<BR>&nbsp;&nbsp;&nbsp;&nbsp;&nbsp;"Pređi preko, pa ćeš videti. Pokazaće ti. Tili je izvan sebe."
<BR>&nbsp;&nbsp;&nbsp;&nbsp;&nbsp;"Voleo bih da mi kažeš o čemu to govoriš, dušo."
<BR>&nbsp;&nbsp;&nbsp;&nbsp;&nbsp;"Na žalost, dušo, to je natpis. Jedan od onih kakvi se nađu u sobama za žurke."
<BR>&nbsp;&nbsp;&nbsp;&nbsp;&nbsp;"Nešto kao etiketa na kojima piše 'mokraća' prilepljena na flaše s pićem?"
<BR>&nbsp;&nbsp;&nbsp;&nbsp;&nbsp;"Mnogo gore. Videćeš."
</P></TD></TR></TABLE>
<P class="next">
<A HREF=p39.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
