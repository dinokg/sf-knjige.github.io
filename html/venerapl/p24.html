<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>24.
<P>&nbsp;&nbsp;&nbsp;&nbsp;&nbsp;"Šta radiš?"
<BR>&nbsp;&nbsp;&nbsp;&nbsp;&nbsp;Herb otvara oči i vidi svoju ženu kako stoji nad njim. Kaže: "Ležim u visećoj mreži u subotnje podne i pričam s mojom ribom."
<BR>&nbsp;&nbsp;&nbsp;&nbsp;&nbsp;"Posmatrala sam te. Izgledaš veoma nesrećan."
<BR>&nbsp;&nbsp;&nbsp;&nbsp;&nbsp;"Štono reče Adam kad mu je žena pala s drveta - Eva me opet špijunira."
<BR>&nbsp;&nbsp;&nbsp;&nbsp;&nbsp;"Hajde, ti kikirezac!... kaži mami?"
<BR>&nbsp;&nbsp;&nbsp;&nbsp;&nbsp;"Ti i Smiti ne volite kad govorim ozbiljne stvari."
<BR>&nbsp;&nbsp;&nbsp;&nbsp;&nbsp;"Šašavko. Kad sam to rekla bila sam već zaspala."
<BR>&nbsp;&nbsp;&nbsp;&nbsp;&nbsp;"Pa, dobro. Razmišljao sam o knjizi koju sam jednom pročitao, a rado bih je pročitao ponovo. Zvala se Iščeznuće."
<BR>&nbsp;&nbsp;&nbsp;&nbsp;&nbsp;"Možda je i ona prosto iščezla. Za ime Boga, pa to je pisao Filip Vajli. Voli ribu, mrzi žene."
<BR>&nbsp;&nbsp;&nbsp;&nbsp;&nbsp;"Znam na šta misliš, i nisi u pravu. On voli ribu, ali mrzi način na koji se postupa sa ženama."
<BR>&nbsp;&nbsp;&nbsp;&nbsp;&nbsp;"I zato izgledaš tako nesrećan u mreži za spavanje?"
<BR>&nbsp;&nbsp;&nbsp;&nbsp;&nbsp;"Nisam baš bio nesrećan. Samo sam se jako trudio da se setim šta je taj momak rekao."
<BR>&nbsp;&nbsp;&nbsp;&nbsp;&nbsp;"U Iščeznuću? Sećam se. Priča kako su sve žene na svetu jednog dana nestale, tako, s neba pa u rebra. Jezivo."
<BR>&nbsp;&nbsp;&nbsp;&nbsp;&nbsp;"Znači čitala si! Odlično. Pazi, bilo je jedno poglavlje u kome je izložio glavnu temu. To mi treba."
<BR>&nbsp;&nbsp;&nbsp;&nbsp;&nbsp;"Oh-h-h-h... da. Sećam se. Bila sam počela da ga čitam i onda sam preskočila, jer sam htela što pre da vidim nastavak priče. Bio je to onaj..."
<BR>&nbsp;&nbsp;&nbsp;&nbsp;&nbsp;"Jedino što mi se kod stručnjaka za reklamu više dopada nego kod pisca bestselera", upade Herb, "jeste da - iako obojica kuju rečenice stručnjak za reklamu dobro pazi da mu rečenice nikada ne privuku veću pažnju kupca nego sam proizvod. A to se Vajliju desilo u onom poglavIju. Onaj kome treba nikada ne stigne da pročita."
<BR>&nbsp;&nbsp;&nbsp;&nbsp;&nbsp;"Hoćeš da kažeš da je meni to bilo potrebno?" kaže ona pomirljivo. Patom: "A šta to ima u njemu što je trebalo da ja pročitam?"
<BR>&nbsp;&nbsp;&nbsp;&nbsp;&nbsp;"Ništa", tužno kaže Herb i ponovo se zavaljuje u mrežu za ljuljanje, zatvarajući oči.
<BR>&nbsp;&nbsp;&nbsp;&nbsp;&nbsp;"Oh dušo, nisam htela da..."
<BR>&nbsp;&nbsp;&nbsp;&nbsp;&nbsp;"Ne, ne ljutim se. Prosto, mislim da se on slaže s tobom. Mislim da on bolje od tebe zna zašto to čini."
<BR>&nbsp;&nbsp;&nbsp;&nbsp;&nbsp;"Slaže se s čim, aman, pobogu!"
<BR>&nbsp;&nbsp;&nbsp;&nbsp;&nbsp;Herb otvara oči i gleda mimo nje u nebo. "On kaže da su ljudi napravili prvu veliku grešku kada su zaboravili na sličnosti koje postoje između muškarca i žene i usredsredili se na razlike. On to naziva prvobitnim grehom. Kaže da su zato muskarci počeli da mrze muškarce, a takođe žene. Kaže da je to uzrok svih ratova i pogroma. Kaže da smo zbog toga izgubili sposobnost da živimo, da nam je od nje preostao još samo tračak."
<BR>&nbsp;&nbsp;&nbsp;&nbsp;&nbsp;Ona prezrivo dobaci: "Ja to ni u snu ne bih rekla!"
<BR>&nbsp;&nbsp;&nbsp;&nbsp;&nbsp;"Zato sam tako duboko i razmišljao o tome. Rekla si da smo mi jedna nova vrsta ljudi koja upravo nastaje, nešto kao Odbor ili tim. Postojali su ženski poslovi i muški poslovi, a danas kao nije više važno ko šta radi; oboje umemo da radimo i jedno i drugo, zajedno ili svako za sebe."
<BR>&nbsp;&nbsp;&nbsp;&nbsp;&nbsp;"Aha", kaže ona, "na to si mislio?"
<BR>&nbsp;&nbsp;&nbsp;&nbsp;&nbsp;"Vajli čak zbija šalu. Kaže, neki smatraju da su muškarci snažniji od žena zato što su muškarci odgajali takve žene odabiranjem."
<BR>&nbsp;&nbsp;&nbsp;&nbsp;&nbsp;"Je l' i ti gajiš žene odabiranjem?"
<BR>&nbsp;&nbsp;&nbsp;&nbsp;&nbsp;On najzad počinje da se smeje, a to je ona i želela; ne može podneti da ga gleda tužnog. "Svakl put", kaže i obara je u mrežu.
</P></TD></TR></TABLE>
<P class="next">
<A HREF=p25.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
