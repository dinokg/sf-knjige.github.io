<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>22.
<P>&nbsp;&nbsp;&nbsp;&nbsp;&nbsp;U postelji, Herb iznenada kaže: "Ali Margareta nas ne voli."
<BR>&nbsp;&nbsp;&nbsp;&nbsp;&nbsp;Dženet će, zadovoljno: "Onda ćemo i na nju baciti bambu. Spavaj. Koja Margareta?"
<BR>&nbsp;&nbsp;&nbsp;&nbsp;&nbsp;"Mid. Margareta Mid, antropolog, koja je napisala onaj članak što sam ti govorio o njemu..."
<BR>&nbsp;&nbsp;&nbsp;&nbsp;&nbsp;"I zašto ona nas ne voli?"
<BR>&nbsp;&nbsp;&nbsp;&nbsp;&nbsp;"Ona kaže da dečak raste želeći da lići na oca. I ako je njegov otac dobar hranitelj porodice i drug u igri, i pomaže u kući isto onako dobro kao mašina za pranje i sušenje, ili ona za preradu otpadaka, ili, čak, može da zameni svoju ženu, e, onda će i dečak odrasti pun vitamina i sa smislom za druženje, i postaće dobar hranitelj porodice i drugar, itede."
<BR>&nbsp;&nbsp;&nbsp;&nbsp;&nbsp;"I šta tu fali?"
<BR>&nbsp;&nbsp;&nbsp;&nbsp;&nbsp;"Ona kaže da u ulici Begonija neće odrasti pustolovi, istraživači i umetnici."
<BR>&nbsp;&nbsp;&nbsp;&nbsp;&nbsp;Poćutavši, Dženet kaže: "Idi reci toj tvojoj Margareti da se popne na Anapurnu i da se slika. Već sam ti kazala, ti i ja smo nova vrsta ljudi. Mi stvaramo novu vrstu ljudi koji neće biti utucani u glavu predstavama o tati koji pije u kafani dok mama spava sa sladoledžijom. Mi ćemo odgajiti celu jednu generaciju koja će biti zadovoljna onim što ima i neće provoditi život pokušavajući da se izjednači s nekim. Bolje prestani da razmišljaš a ozbiljnim stvarima, mužiću-pužiću. To ti ne valja."
<BR>&nbsp;&nbsp;&nbsp;&nbsp;&nbsp;"Znaš šta", kaže on začuđeno, "upravo to mi je i Smiti rekao." Smeje se. "Ti govoriš da bi me obodrila a on da bi me ućutkao."
<BR>&nbsp;&nbsp;&nbsp;&nbsp;&nbsp;"Ispada da zavisi s koje strane se posmatra."
<BR>&nbsp;&nbsp;&nbsp;&nbsp;&nbsp;On leži još neko vreme razmišljajući o lovačkim čizmama 'on' i 'onaI i moj roditelj je Odbor i da li momak može baš otmeno da izgleda s krpom za sudove u ruci, sve dok ne počne pomalo da mu se vrti u glavi. A onda pomisli do đavola sve to i kaže: "Laku noć, mila.
<BR>&nbsp;&nbsp;&nbsp;&nbsp;&nbsp;"Laku noć, mili", promrmlja ona.
<BR>&nbsp;&nbsp;&nbsp;&nbsp;&nbsp;"Laku noć, slatka."
<BR>&nbsp;&nbsp;&nbsp;&nbsp;&nbsp;"Laku noć, slatki."
<BR>&nbsp;&nbsp;&nbsp;&nbsp;&nbsp;"Boga ti tvoga!" zaurla on. "Prestani da me nazivaš istim imenima kojima ja zovem tebe!"
<BR>&nbsp;&nbsp;&nbsp;&nbsp;&nbsp;Ona nije baš prepadnuta, ali se trgla, i zna da on nešto mozga, zato ćuti.
<BR>&nbsp;&nbsp;&nbsp;&nbsp;&nbsp;Kroz izvesno vreme, Herb je dodirne i kaže: "Oprosti mi, dušo."
<BR>&nbsp;&nbsp;&nbsp;&nbsp;&nbsp;Ona veli: "Opraštam ti - Ęorđe."
<BR>&nbsp;&nbsp;&nbsp;&nbsp;&nbsp;On mora da se nasmeje.
</P></TD></TR></TABLE>
<P class="next">
<A HREF=p23.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
