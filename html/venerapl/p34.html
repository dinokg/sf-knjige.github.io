<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>34.
<P>&nbsp;&nbsp;&nbsp;&nbsp;&nbsp;Smiti je izišao da popriča preko plota - u stvari, to je niski kameni zid - sa Herbom. Slučajno je Smiti sav izvan sebe od besa na Tili, zbog nečega što u suštini nije mnogo važno. Herb sedi u baštenskoj naslonjači pod crveno-belim suncobranom i sa popodnevnim novinama, i on je besan ali manje ogorčeno, i uz to ni na koga određeno. U Kongresu ne samo da su izglasali izuzetno glup zakon, već su taj idiotluk još i podvukli time što su prenebregnuli predsednikov veto. Videći Smitija, ljutito baca novine i prilazi zidu.
<BR>&nbsp;&nbsp;&nbsp;&nbsp;&nbsp;"Kako je to moguće", kaže, samo kao uvod, "da je svet toliko pun gadova?"
<BR>&nbsp;&nbsp;&nbsp;&nbsp;&nbsp;"A šta bi drugo", smesta dolazi natmureni odgovor. "Svi su se rodili iz najprljavijeg mesta na ženinom telu."
</P></TD></TR></TABLE>
<P class="next">
<A HREF=p35.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
