<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>5.
<P>&nbsp;&nbsp;&nbsp;&nbsp;&nbsp;Inertni, plutajući, iskopčani iz toka žlezda i pevanja krvi. Budni, ali ne i potpuno svesni.
<BR>&nbsp;&nbsp;&nbsp;&nbsp;&nbsp;Takvi su mogli biti čuvari i mašinski lavirinti koji su ih stvorili. Strpljivi i proračunati, u principu slični životu, u svojoj analitičkoj funkciji i u zakonima evolucije koji su jednako delovali na silikon-germanijum, kao i na DNK, pa ipak nisu bili potpuno prisutni u svetu kao što je to bio život. Nisu nastali iz drskih veza molekularnih zakona, nisu uspevali u univerzumu suštastava - kako se Snark izrazio, upinjući se da pronađe neki ljudski pojam kojim bi saopštio ono što se zauvek nalazilo izvan njegovog kibernetičkog domašaja - i zbog toga su se plašili organskih stvari i mrzeli ih; stvari koje su ih stvorile i zbog toga stradale.
<BR>&nbsp;&nbsp;&nbsp;&nbsp;&nbsp;Ili možda reči mržnja i strah nisu mogle da se probiju u taj hladni svet, gde misao nije uzburkavala hormone, terajući ih da vole, beže ili se bore, gde je vladaIa analiza koja je ciglama silogizama gradila jedan svet koji je poznavao tešku ruku konkurencije ali ne i organsku celovitost što je izvirala iz stalne smrtnosti.
<BR>&nbsp;&nbsp;&nbsp;&nbsp;&nbsp;Ipak, čuvari su imali zajedničkih osobina s organskim životom. Odanost svojoj vrsti.
<BR>&nbsp;&nbsp;&nbsp;&nbsp;&nbsp;Oni su potpuno uništili svet oko Vuka 359 i još su patrolirali oko njega. No, nisu nadzirali revnosne robote koji su štipkali bregove sa spoljašnjih ledenih meseca i slali ih spiralnom putanjom da se razbiju o ono što je nekada bio njihov zavičajni svet. Jedan čuvar kružio je oko tog sveta, motreći da ne nastane nijedna organska vrsta, koja se mogla razviti kada su se para i tečnosti, dopremljeni na sunčanu stranu, konačno nagomilali u jezera i mora.
<BR>&nbsp;&nbsp;&nbsp;&nbsp;&nbsp;Bilo je jednostavnije uništiti i te robote, ostavivši beznadežnu pustoš. Čuvar je dozvoljavao tim prostim slugama da nastave aktivnost, znajući da će jednog dana prilikom opravke pogrešiti u svojoj samoreplikaciji i da će u tom trenutku iznova započeti mašinska evolucija.
<BR>&nbsp;&nbsp;&nbsp;&nbsp;&nbsp;I mašine su, dakle, želele da se njihova raznovrsnost raspe unaokolo i daruje nove oblike galaksiji - za sve to vreme budno su pazile i sprečavale pojavu neke nove biosfere, na čijem stvaranju su oni strpljivi odani roboti mukotrpno radili - kako mašinska društva ne bi postala statična i stoga, na kraju, ranjiva, bez obzira na to koliko su moćna bila.
<BR>&nbsp;&nbsp;&nbsp;&nbsp;&nbsp;Bile su im potrebne mnoge funkcije, kao odjek života - prevoznici nafte koji su putovali ka nekim udaljenim metropolisima, Snark da istražuje, izveštava i sanja u njihovom dugotrajnom izgnanstvu. Čuvari koji su u beskraj čekićali svetove asteroidima.
<BR>&nbsp;&nbsp;&nbsp;&nbsp;&nbsp;Pa ipak, nema sumnje da su znali za hemijsku svetkovinu u onim džinovskim molekularnim oblacima, o koje se Lanser očešao. Znali su da će svaki svet biti neprekidno zasejavan masivnim, sve većim oblacima. Znali su, najposle, da će se sukob produžiti do u večnost; nije moglo biti pobede već samo ogorčenog rata.
<BR>&nbsp;&nbsp;&nbsp;&nbsp;&nbsp;Ako su mašine slamale život gde god su mogle, kako se čovečanstvo uopšte uzdiglo? Mora da ih je nešto štitilo.
<BR>&nbsp;&nbsp;&nbsp;&nbsp;&nbsp;Čuvari su držali stražu, motreći na znake života u kosmosu, šaljući jedni drugima signale kao što je onaj sa Izisa poslao mikrotalasni val pored Lansera svom kolegi ako Rosa 128. Olupina na Marginisu bila je dokaz da je Zemljinog čuvara neko uništio, neka rasa koja je nestala pre milion godina.
<BR>&nbsp;&nbsp;&nbsp;&nbsp;&nbsp;Pre EM-i? Rasa koja je sebe preinačila na Izisu.
<BR>&nbsp;&nbsp;&nbsp;&nbsp;&nbsp;Ova misao mu je iznenada sevnula kroz glavu. Možda. Tako je mnogo izgubljeno u vremenu...
<BR>&nbsp;&nbsp;&nbsp;&nbsp;&nbsp;Ko god da je došao bio na tu drevnu Zemlju, ostavio je tamo život, siguran znak da je olupina na Marginisu nosila u svojoj utrobi organska bića, jer samo bi ona upotrebila jednu stvar koja je sebe reprodukovala kroz molekularni genetički kod. A pulsiranje života je bio znak i dar: otvoren put ka zvezdama.
<BR>&nbsp;&nbsp;&nbsp;&nbsp;&nbsp;Ono pulsiranje u njemu postalo je pesma, a njena harmoničnost prizvala mu je u svest iznureno zavijanje EM-a u njihovom bezvremenom preplitanju, koje je uključivalo u istu laganu, a moćnu himnu života u ovoj galaksiji ta ogromna slepa stvorenja, izmrcvarena i potučena, pa ipak sa strpljivom nadom, potrebom, pozivanjem.
<BR>&nbsp;&nbsp;&nbsp;&nbsp;&nbsp;Osetio je kako mu se glava razbistrava. Proverio je svoj medicinski tretman. Bio je dobar, bez ijednog traga reakcija koje bi izmakle kontroli. Oprezno se otkačio od mučaljive čvrste mase. Izvukao iz nje zaoštrenu cev.
<BR>&nbsp;&nbsp;&nbsp;&nbsp;&nbsp;Vitice koje su držale okvir otrgle su se u grču odbijanja. Okvir je zadrhtao i oslobodio se.
<BR>&nbsp;&nbsp;&nbsp;&nbsp;&nbsp;Medmon se pretumbao odvojivši se od cevi koja ga je vezivala. Najdžel se izvio i posegnuo rukom, dahćući. Uhvatio ga je.
<BR>&nbsp;&nbsp;&nbsp;&nbsp;&nbsp;Pružio se iz sve snage prema okviru, a bol mu prostreli ruku. Držao ga je.
<BR>&nbsp;&nbsp;&nbsp;&nbsp;&nbsp;Razapet između dva konja u punom trku, pomislio je očajnički. Okvir je vukao na stranu.
<BR>&nbsp;&nbsp;&nbsp;&nbsp;&nbsp;Zglobovi su mu pucketali. Neću moći dugo da izdržim ovako. Pri slabašnoj svetlosti lampe na odelu video je podupirače koji su se lagano obrtali. Mlohave vreće su ih vukle. Većina plutača bila je polomljena.
<BR>&nbsp;&nbsp;&nbsp;&nbsp;&nbsp;Padanje. Iznad njega, ona gromada bledela je u mutnjikavoj, ćilibarskoj svetlosti, pa ipak je bila toliko velika da je izgledalo da se ne smanjuje s povećavanjem razdaljine. Nije mogao da joj sagleda bokove.
<BR>&nbsp;&nbsp;&nbsp;&nbsp;&nbsp;Najdžel se upinjao da pronađe oslonac čizmama. Okvir mu je izmicao. Struje su ga zahvatile, pokušavajući da mu istrgnu medicinski filter i olabave stisak njegovih ruku na cevi.
<BR>&nbsp;&nbsp;&nbsp;&nbsp;&nbsp;Borio se - i konačno shvatio da mu okvir više nije potreban. Padao je sa uništenim plutačima. Jednostavno ga je pustio. Pomrčina je progutala skeletasti oblik.
<BR>&nbsp;&nbsp;&nbsp;&nbsp;&nbsp;Nestalo mu je poslednjeg obezbeđenja. Padao je u potpuno mrtvilo crnila, privijajući uza se onaj pomalo smešan filter, dok su se nevidljive struje vrtložile i grgoljile.
<BR>&nbsp;&nbsp;&nbsp;&nbsp;&nbsp;Oporavio se od tupog bola u rukama i istog časa preko linije začuo hrapave glasove rasprave koja se odvijala na Lanseru.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Gmazovi imaju veze s tim, sve ima veze, naravno, ne budi lud
<BR>&nbsp;&nbsp;&nbsp;&nbsp;&nbsp;Ali nema dokaza, nema jasnog dokaza u svakom slučaju
<BR>&nbsp;&nbsp;&nbsp;&nbsp;&nbsp;Jasno je kao ta nosina na tvom licu da su oni bili izvidnica
<BR>&nbsp;&nbsp;&nbsp;&nbsp;&nbsp;Daaa, ovi brodovi koji su sada u orbiti izgledaju kao oni u kojima su gmazovi došli, pagledaj samo u to
<BR>&nbsp;&nbsp;&nbsp;&nbsp;&nbsp;Sve se zajedno izmešalo
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Odnekud provali Nikim glas Najdžele! Najdžele! Vreme je...
<BR>&nbsp;&nbsp;&nbsp;&nbsp;&nbsp;"Da. Čujem."
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Uverena sam da si imao svoje razloge, ali previše toga se događa. Uplašena, sam. Ne sviđa mi se što si tamo napolju kada
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;"Naravno. Op... Oprosti. Bio sam zapostavljen, gurnut u ćošak, i činilo mi se da je ovo jedini način da konačno... Nisam bio na pavršini planete, nisam imao priliku da ikada stvarno, da... Ja..." Glas ga je izdao u trenutku kada je osetio stare blokade, nesposobnost da saopšti dubine koje su ležale s onu stranu jezika.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Uključi svoj tragač. On radi, nadam se?
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;"Svršeno je, padam", izgovori on gotovo nežno.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Kako si...
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;"Dosadna duga priča."
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Mi dolazimo. Hvataš li Lanserovu Iiniju?
<BR>&nbsp;&nbsp;&nbsp;&nbsp;&nbsp;Uključujemo otvoreno kolo
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;"Da. Naprosto jezivo." Nije mogao da smisli šta bi još rekao o tome. Znao je da će mu težina toga tek kasnije pritisnuti dušu. Um je sada radio samo ono što mu je bilo nephodno za opstanak.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Imao sam te nepomičnog na tri klika udaljenosti ali krećeš se brzo, ničeg u blizini
<BR>&nbsp;&nbsp;&nbsp;&nbsp;&nbsp;Isuse, moramo da ga ulovimo nekako, kako bismo mogli
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Najdžel se opustio raširivši noge i ruke što je više mogao, da bi stvorio veći otpor. Uši su mu pucketale. Prilagođavanje odela.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Nemoguće je, ne posedujemo tu vrstu manevarske sposobnosti
<BR>&nbsp;&nbsp;&nbsp;&nbsp;&nbsp;Umuknite, čuće vas, Karlose
<BR>&nbsp;&nbsp;&nbsp;&nbsp;&nbsp;Ali to - slušaj, možemo da stignemo tamo ali, Madre Dias, treba nam barem deset minuta a i kretaćemo se prebrzo.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Čvornovati zglobovi su sevali od bolova, mišići su cvileli, a srce tupo tuklo u mraku koji se sklapao.
<BR>&nbsp;&nbsp;&nbsp;&nbsp;&nbsp;"Dođite, dođite ispod mene. Onda... razvijte... kesu."
<BR>&nbsp;&nbsp;&nbsp;&nbsp;&nbsp;Kliženje u meku noć. Plovljenje. Ono što je sledilo zavisilo je od opuštenosti, dometa čula. Nije smeo da se grči i steže, inače će se krhki stari mišići zamoriti pre nego što kucne čas odluke. Morao je pustiti da se stvari razvijaju.
</TD></TR></TABLE>
<P class="next">
<A HREF=p66.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
