<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>9.
<P>&nbsp;&nbsp;&nbsp;&nbsp;&nbsp;Čučali su zajedno u teretnom liftu, opkoljeni sanducima.
<BR>&nbsp;&nbsp;&nbsp;&nbsp;&nbsp;"Jesi li dobro? Kako tvoje oči?" upita Nika.
<BR>&nbsp;&nbsp;&nbsp;&nbsp;&nbsp;"Mislim da se navikavam na promenu. Odmor mi je pomogao."
<BR>&nbsp;&nbsp;&nbsp;&nbsp;&nbsp;"Čula sam nešto o toj vrsti greške u radu medicinskih tehničara. Uobičajena je i da se lako ispraviti."
<BR>&nbsp;&nbsp;&nbsp;&nbsp;&nbsp;Najdžel se prigušeno nasmeja: "Zadovoljstvo je saznati tako nešto."
<BR>&nbsp;&nbsp;&nbsp;&nbsp;&nbsp;"Mislim da ne bih umela to da sredim."
<BR>&nbsp;&nbsp;&nbsp;&nbsp;&nbsp;"I ne bi bez mikrohirurškog alata."
<BR>&nbsp;&nbsp;&nbsp;&nbsp;&nbsp;"Sećam se, međutim, da sam čitala kako se mozak prilagođava. Na kraju ćeš videti normalnu sliku."
<BR>&nbsp;&nbsp;&nbsp;&nbsp;&nbsp;"Koliko mu je potrebno da se privikne?"
<BR>&nbsp;&nbsp;&nbsp;&nbsp;&nbsp;"Nekoliko dana."
<BR>&nbsp;&nbsp;&nbsp;&nbsp;&nbsp;"Hm. Nego, onaj trenutak kada sam otišao sa nasmejanim Tedom izgleda mi tako daleko. Koliko sam bio odsutan?"
<BR>&nbsp;&nbsp;&nbsp;&nbsp;&nbsp;"Pola dana", reče Nika. "Došli su k meni i rekli mi to. Počela sam da se prepirem s Tedom, ali je on ubrzo otišao, izgovarajući se da je strašno zauzet. I Karlos je bio prisutan."
<BR>&nbsp;&nbsp;&nbsp;&nbsp;&nbsp;"Kako je on reagovao?"
<BR>&nbsp;&nbsp;&nbsp;&nbsp;&nbsp;"Žalostivo. Otišao je na Boginje jutarnjim šatlom, odmah pošto si ti odveden. Javio se na nov posao. To je prilika da upotrebi znanje stečeno na obuci. Mislim da on želi da..."
<BR>&nbsp;&nbsp;&nbsp;&nbsp;&nbsp;"Opere ruke od svega. Baš tako. A ti ostaješ i dalje tu, da ga čekaš dak ne završi posao."
<BR>&nbsp;&nbsp;&nbsp;&nbsp;&nbsp;"Najdžele, to nije pošteno."
<BR>&nbsp;&nbsp;&nbsp;&nbsp;&nbsp;"A ko kaže da sam ja pošten? Karlos je pometen, ali nije glup."
<BR>&nbsp;&nbsp;&nbsp;&nbsp;&nbsp;"Možemo li da zaboravimo to? Uza sve ovo što se događa..."
<BR>&nbsp;&nbsp;&nbsp;&nbsp;&nbsp;"Ne, ne možemo. Možda, međutim, možemo to da iskoristimo." Potapšao je medicinski portabl filtratar koji je ležao između njih. Cviljenje lifta pretvaralo se u vibracije poda od metalnih ploča. Niki je bilo potrebno više od sat vremena da rastavi ovo sredstvo za proveru Najdželovog zdravstvenog stanja na proste činioce i da ga zatim smesti u jednu kutiju. Njihov apartman posle toga nije više bio kandidat za Kuću lepote.
<BR>&nbsp;&nbsp;&nbsp;&nbsp;&nbsp;Nadao se da će filter još raditi. Već i samo izlaženje iz apartmana predstavljalo je opasan poduhvat - Ted nije postavio stražare pred njihovim vratima, ali Najdžel je bio uveren da bi neko položio šapu na njega, da se kojim slučajem obreo na javnom mestu.
<BR>&nbsp;&nbsp;&nbsp;&nbsp;&nbsp;"Moraćeš malo da zagovaraš dokere dok ja ovo ukrcam", reče on.
<BR>&nbsp;&nbsp;&nbsp;&nbsp;&nbsp;Klimnula je glavom. "Naši izgledi nisu sjajni."
<BR>&nbsp;&nbsp;&nbsp;&nbsp;&nbsp;"Pa šta? Ionako nemamo nikakvog izbora. Ako ostanemo, Ted će nas uhapsiti u roku od nekoliko sati."
<BR>&nbsp;&nbsp;&nbsp;&nbsp;&nbsp;Lift je zastenjao i zaustavio se na mestu gde je gravitacija bila blizu nule. Vrata se naglo otvoriše i ukaza se jedan ulaz u brod na stražnjem delu. Nikoga nije bilo na vidiku.
<BR>&nbsp;&nbsp;&nbsp;&nbsp;&nbsp;"Sada ću da pretrčim ovu razdaljinu", reče Najdžel. Skliznuo je u tamu šatlovog hangara. Nika duboko udahnu vazduh i krenu u potragu za posadom.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Boginje su imale metalnosivu boju. Dugačka bela vlakna protezala su se preko njih - tragovi stropoštavanja drevnih meteora. Kamena kora mestimično je narušavala jednoličnost prljavoljubičastih ledenih polja.
<BR>&nbsp;&nbsp;&nbsp;&nbsp;&nbsp;Najdžel je mogao da oseti studen koja je prodirala kroz njegovo servo odelo. Oprezno se kretao preko džombaste ravnice. Nika pokaza u pravcu kuglaste podmornice koja je stajala usidrena na rubu jednog narandžasto-zelenog jezera. "Prema brodskom dnevniku Karlos bi trebalo da bude tu."
<BR>&nbsp;&nbsp;&nbsp;&nbsp;&nbsp;Najdžel ubrza korak. Zajednički su nosili onaj medicinski filtrator.
<BR>&nbsp;&nbsp;&nbsp;&nbsp;&nbsp;Počeli su da brekću od napora. Čizme su škripale na ljubičastom ledu. Najdžel je izoštrio svoje optičke instrumente da bi video kako površina stvarno izgleda. Bila je goletna i osvetljena nemilosrdnom crvenom tačkom. Visoko gore razaznao je klizeću sivu mrlju čuvara. Osoblje Lanserove analitičke mreže prestalo je da naziva ovaj mesečev satelit tim imenom, no on je odbio da im se pridruži u tome. Da li on to vidi promenljivo svetlucanje na mestu gde je slabašno sunce pogađalo svojim zracima prastaru ljušturu? Žmirnuo je nekoliko puta. Možda su staklašca optičkih instrumenata uhvatila svetlost. Ili je to - što beše verovatnije, kada bolje razmisli - varka njegovih očiju. Hvatao je korak, video je bolje ali je još bilo puno iluzija, iskrivljavanja.
<BR>&nbsp;&nbsp;&nbsp;&nbsp;&nbsp;Nalazili su se na pet stotina metara od prizemljene letelice. Do sada niko nije pokušao da ih zaustavi. Istina, pojedinci iz posade šatla upućivali su im ispitivačke paglede, ali Nika je u međuvremenu smislila jednu očito verodostojnu priču. Računali su na činjenicu da na Lanseru nije bilo nikakvih bezbednosnih mera, u svakom slučaju nimalo ozbiljnijih od uloge stražara na običnom mornaričkom brodu. Ali kada Ted i njegova rulja shvate gde su oni mogli da se denu...
<BR>&nbsp;&nbsp;&nbsp;&nbsp;&nbsp;"Hej!" Najdžel stade kao ukopan, iznenađen povikom. Okrenuo se. Nikoga nije bilo iza njih. Glas je dopro od prilike koja se iz pravca zagnjurivača teturavo kretala prema njima. Na oplati njenog šlema žmirkao je jedan obojeni šifrovan: ID: Karlos.
<BR>&nbsp;&nbsp;&nbsp;&nbsp;&nbsp;"Šta znači ovaj vaš dolazak ovamo? Trebalo je da Najdžel bude u..."
<BR>&nbsp;&nbsp;&nbsp;&nbsp;&nbsp;"Objasnićemo ti unutra", reče Nika osorno i gurnu Karlosa natrag u pravcu zagnjurivača. "Brzo!"
<BR>&nbsp;&nbsp;&nbsp;&nbsp;&nbsp;Najdžel je tegobno dahtao ispod crnog neba. Hodanje mu je teško padalo, ali ga je nešto u tim mukama zadovoljavalo. Nije zatražio pomoć od Karlosa.
<BR>&nbsp;&nbsp;&nbsp;&nbsp;&nbsp;Mehurovi se ispupčiše i prsnuše na jezeru, a potom ono ponovo postade staklasto i glatko ispod žeravičastog sjaja Rosa 128. U blizini jezera nekakav sumporasti glib lepio im se za čizme. "Isticanje", reče Karlos. "Kao talas plime, samo još gore. Jezero je svo od tečnog amonijaka, ali svakih nekoliko dana bljuje: kalijumove soli, sumpor; neophodno je stalno čistiti ulazni otvor..."
<BR>&nbsp;&nbsp;&nbsp;&nbsp;&nbsp;Nika mu dade znak da ćuti. Bacila je pogled pozadi: niko ih nije sledio. Najdžel se osećao bezbedno; izgledalo je kao da sa svakim može da izađe na kraj.
<BR>&nbsp;&nbsp;&nbsp;&nbsp;&nbsp;Bilo im je potrebno više od deset minuta da svuku odela i stignu do udubljenja gde je Karlos spavao. Okrenuo se prema njima, isprečio se na ulazu i rekao: "A sada da čujemo o čemu je reč. Kada sam primio vašu poruku proverio sam spisak osoblja predviđenog za šatl. Niste se nalazili na njemu."
<BR>&nbsp;&nbsp;&nbsp;&nbsp;&nbsp;"Odlučili smo da otputujemo na odmor u poslednji čas", reče Najdžel. "Jednostavno smo se ukrcali u prvo vozilo koje je kretalo iz grada."
<BR>&nbsp;&nbsp;&nbsp;&nbsp;&nbsp;Nika se popustljivo osmehnu. "Po njemu nikada ne možeš da znaš kada je stanje očajno", reče ona. "Uvek pravi šale."
<BR>&nbsp;&nbsp;&nbsp;&nbsp;&nbsp;"Šale i služe za to", reče Najdžel protežući se na Karlosovom uzanom krevetu. Odmarao se dok je Nika u kratkim crtama ispričala koloplet događaja, koji se u međuvremenu zbio. Uživao je slušajući tu reprodukciju iz jedne druge perspektive. Posebno ga je zadovoljavalo to što može da se potpuno opusti i dopusti drugom da vodi glavnu reč otkako su se nonšalantno ukrcali na šatl. Bila je gotovo čudesna dok je ubeđivala onog pilota. Kako god, međutim, da se ovo završi - a on je gajio nekoliko iluzija u tom pogledu - bilo je prekrasno ponovo se kretati i delovati. Najgora stvar u vezi sa starošću počivala je u onom osećanju bespomoćnosti, isključenosti iz života. Sredovečni su se ponašali prema starima sa istom onom prezrivom nadmoći koju su zadržavali u odnosima sa decom. Taj nepromišljen stav počivao je u pozadini Tedovog dejstvovanja.
<BR>&nbsp;&nbsp;&nbsp;&nbsp;&nbsp;"Glup si", reč najednom Karlos. "Glup. Bez obzira na tvoje mišljenje o prirodi Tedovih postupaka, sada mu pružaš veliku priliku da te..."
<BR>&nbsp;&nbsp;&nbsp;&nbsp;&nbsp;"Nemoj da lupetaš, molim te. Da smo ostali na Lanseru do sada bismo već plivali u Slots." Najdžel se lenjo protegnu iako nije osećao umor.
<BR>&nbsp;&nbsp;&nbsp;&nbsp;&nbsp;"Možda ti. Ali ne i ona."
<BR>&nbsp;&nbsp;&nbsp;&nbsp;&nbsp;"Mi smo zajedno", reče Nika prosto.
<BR>&nbsp;&nbsp;&nbsp;&nbsp;&nbsp;"Ne nužno", uzvrati obazrivo Karlos.
<BR>&nbsp;&nbsp;&nbsp;&nbsp;&nbsp;"Usprotivila bih se otpremanju Najdžela u komore. Da nisam uspela da ga vratim u život, otišla bih za njim. Na taj način ne bismo izgubili ništa od zajedničkog vremena."
<BR>&nbsp;&nbsp;&nbsp;&nbsp;&nbsp;"Mislim da nisi iskrena" reče Karlos. "Ti još imaš posla ovde. Pored toga, tu smo ti i ja, potrebni smo jedno drugom, ti moraš..."
<BR>&nbsp;&nbsp;&nbsp;&nbsp;&nbsp;"Sve ćemo uprskati ako nastavilmo da se vrtimo u krugu naših ustajalih, bajatih stavova dok vreme ističe", reče Najdžel energično. "Potrebno mi je sklonište, Karlose. U tome je srž problema. Ili ćeš mi ga pružiti ili nećeš."
<BR>&nbsp;&nbsp;&nbsp;&nbsp;&nbsp;Najdžel je promatrao izraz borbe suprotstavljenih osećanja na čovekovom licu. Ubacio ga je, dakako, u ring klasičnog muškog izazova - prekinuvši ga i naglo promenivši predmet razgovora. Ne naročito mudro, gledano u celini. Ali Karlos je bio duboko kontroverzna osoba, nesigurna u pogledu toga kako bi trebalo odgovoriti na takav signal. Događalo se upravo ono što je Najdžel očekivao: da će se duboko usađene reakcije oba pola zamrsiti i da će u sopstvenoj pometnji Karlos popustiti. Najdžel se prisetio Blejkove predstave o idealnom čoveku: muškarac i žena izmešani na određen način u istom telu, anima i animus sjedinjeni, isprepleteni. Žalio je što pesnik nije prisutan da vidi takav rezultat. Snovi su bili najbolji kada se nisu mogli ostvariti.
<BR>&nbsp;&nbsp;&nbsp;&nbsp;&nbsp;Karlos je vrdao. "Ne mogu ništa da učinim. Kroz nekoliko minuta neko će..."
<BR>&nbsp;&nbsp;&nbsp;&nbsp;&nbsp;"Uložio sam zvaničnu žalbu. Ubacio sam je u brodski komunikacioni sistem iz našeg apartmana. To mora da bude saslušano - čak ni Ted neće moći to da spreči."
<BR>&nbsp;&nbsp;&nbsp;&nbsp;&nbsp;"Po pravilima", dadade Nika, "to mora ući u otvorenu mrežu u roku od dvanaest časova. Zahtevao je obavezno glasanje, tako da ljudi ne mogu tek tako da pređu preko toga."
<BR>&nbsp;&nbsp;&nbsp;&nbsp;&nbsp;Karlos klimnu glavom. "Onda nemaš zbog čega da brineš."
<BR>&nbsp;&nbsp;&nbsp;&nbsp;&nbsp;"Ne budi tup. Ako me Ted vrati u onu supu pre no što dođe do glasanja niko se neće upustiti u rizik da me oživi ako to nije nužno. Posedovanje malih prava i sloboda ovde znači devet desetina uloga u igri."
<BR>&nbsp;&nbsp;&nbsp;&nbsp;&nbsp;Nika upita zamišljeno. "Zaista misliš da bi to učinio?"
<BR>&nbsp;&nbsp;&nbsp;&nbsp;&nbsp;"Bio bi budala ako ne bi. Ted me doživljava kao tvrdo jezgro opozicionih snaga. Zašto da me ne eliminiše? Ova ekspedicija sve više poprima ukus ustajalosti starog piva. Nagađam da mu je neophodno nešto dramatično, kako bi bolje istakao svoje ime."
<BR>&nbsp;&nbsp;&nbsp;&nbsp;&nbsp;Karlos se namršti. "Šta, na primer?"
<BR>&nbsp;&nbsp;&nbsp;&nbsp;&nbsp;"Možda mu je prošlo kroz glavu da je Lanser prokleto opasno oružje."
<BR>&nbsp;&nbsp;&nbsp;&nbsp;&nbsp;"Kako to?" Činilo se da Karlos vaspostavlja unutrašnju ravnotežu. Ustao je, očigledno osećajući se nadmoćnim u odnosu na njih dvoje. "Slušaj, zvučiš sve više i više..."
<BR>&nbsp;&nbsp;&nbsp;&nbsp;&nbsp;Karlose! Jesu li oni s tobom?
<BR>&nbsp;&nbsp;&nbsp;&nbsp;&nbsp;Glas je dopro kroz opšti audio, ispunjavajući malu kabinu. "Pa, nije im mnogo trebalo", reče Nika.
<BR>&nbsp;&nbsp;&nbsp;&nbsp;&nbsp;"Ulovio te je", reče Karlos.
<BR>&nbsp;&nbsp;&nbsp;&nbsp;&nbsp;"Zavisi", reče Najdžel. "Svi su s pravom uzrujani zbog događaja na Zemlji - to mu pruža priliku da slobodno manevriše protiv nas. Niko neće ni trepnuti ako mi..."
<BR>&nbsp;&nbsp;&nbsp;&nbsp;&nbsp;Karlose! a potom nešto smirenije: Gde je do đavola on? Mislio sam da si se pobrinuo da uđe onamo s onom dvojicom.
<BR>&nbsp;&nbsp;&nbsp;&nbsp;&nbsp;"Moram nešto da mu odgovorim", reče Karlos.
<BR>&nbsp;&nbsp;&nbsp;&nbsp;&nbsp;Najdžel klimnu glavom. Otišao je do mikrofona i uključio ga. "Slušamo te."
<BR>&nbsp;&nbsp;&nbsp;&nbsp;&nbsp;Najdžele? Šta ti do đavola misliš da si...
<BR>&nbsp;&nbsp;&nbsp;&nbsp;&nbsp;"Prilično očigledno, rekao bih."
<BR>&nbsp;&nbsp;&nbsp;&nbsp;&nbsp;Poštedi me tog ironičnog sranja. Napustio si medicinski centar bez dozvole, prenebregao si direktive brodskog kongresa, potom si...
<BR>&nbsp;&nbsp;&nbsp;&nbsp;&nbsp;"Molim te, ne zamaraj me tom dosadnom listom grehova."
<BR>&nbsp;&nbsp;&nbsp;&nbsp;&nbsp;Savet ti naređuje da se smesta javiš u štab ovde i...
<BR>&nbsp;&nbsp;&nbsp;&nbsp;&nbsp;"O'ladi", reče Najdžel suvo.
<BR>&nbsp;&nbsp;&nbsp;&nbsp;&nbsp;Ti, podmuklo kopile! Jednom si se izvukao, ali proklet bio ja ako ti pružim priliku da nas još i trenutak gnjaviš, samo da te se...
<BR>&nbsp;&nbsp;&nbsp;&nbsp;&nbsp;"Prestani da igraš za galeriju, možeš li?"
<BR>&nbsp;&nbsp;&nbsp;&nbsp;&nbsp;Prestaćemo da se igramo! Da, upravo ćemo to uraditi. Moji Ijudi su oko tog Zagnjurivača. Doći će po tebe ako sam ne otklopiš taj poklopac i ne izađeš. Ti si jedan bolestan star čovek i mi ne želimo da budemo grubi. Ali ovo je vreme krize. Dajem ti tri minuta.
<BR>&nbsp;&nbsp;&nbsp;&nbsp;&nbsp;Najdžel isključi svoj predajnik. "Zvuči ozbiljno."
<BR>&nbsp;&nbsp;&nbsp;&nbsp;&nbsp;"Prokleto si u pravu da jeste" reče Karlos. "Pođimo. Nema izlaza."
<BR>&nbsp;&nbsp;&nbsp;&nbsp;&nbsp;Najdžel mu hitro uzvrati: "Naravno da ima. Odvedi nas dole."
<BR>&nbsp;&nbsp;&nbsp;&nbsp;&nbsp;"U onu rupu?"
<BR>&nbsp;&nbsp;&nbsp;&nbsp;&nbsp;"Tako je. Ionako si se pripremio za zagnjurivanje koje je trebalo uskoro obaviti - tako barem stoji u programu zadataka."
<BR>&nbsp;&nbsp;&nbsp;&nbsp;&nbsp;"Moj, moj kopilot je odsutan."
<BR>&nbsp;&nbsp;&nbsp;&nbsp;&nbsp;"Nećemo se dugo zadržati", reče Nika razborito. "Oni napolju će se brzo povući čim aktiviraš motore."
<BR>&nbsp;&nbsp;&nbsp;&nbsp;&nbsp;"Ali ja..." Karlos je preleteo pogledom s jednog na drugo.
<BR>&nbsp;&nbsp;&nbsp;&nbsp;&nbsp;Najdžel je čekao, svestan da je ovo ključni trenutak. Plan koji je razradio prilikom spuštanja ovamo zavisio je od toga šta će Karlos učiniti u ovom trenutku. Najdžel se nije libio ni da upotrebi privrženost koju je ovaj muškarac osećao prema Niki. Karlota je prokrčila put u ovaj neobični trougao, a onda je naglo promenila vektore. Pa neka bude tako; svaki novčić je imao dva lica.
<BR>&nbsp;&nbsp;&nbsp;&nbsp;&nbsp;"Potrebno mi je vreme da razmislim. Nika, da li odista želiš ovo?" Čovek se pognuo, piljeći zabrinuto u njene oči.
<BR>&nbsp;&nbsp;&nbsp;&nbsp;&nbsp;"Nema sad vremena za to", reče Najdžel brzo.
<BR>&nbsp;&nbsp;&nbsp;&nbsp;&nbsp;"Slušaj, ovo je veoma ozbiljno kršenje prapisa. Mogao bih da..."
<BR>&nbsp;&nbsp;&nbsp;&nbsp;&nbsp;"Odluči", reče Nika. "Imali smo teškoća, ali nas troje smo još zajedno. Ili se ja varam?" Najdželovo srce je ustreptalo dok je slušao njen jasan, čudesno odmeren ton kojim je ovo rekla. Možda se njeno viđenje Karlosa poklapalo s njegovim. Pamalo dockan ali...
<BR>&nbsp;&nbsp;&nbsp;&nbsp;&nbsp;Karlos se uspravi. "U redu. Slušaj, mogu da kažem da imam dobre lične razloge. I zaista ih imam. Postoje stvari između nas, stvari koje nisam bio u stanju da..." Reči su mu zamrle. A onda je narogušeno prozborio: "Proklet bio ako dozvolim da me Ted vrti oko svog malog prsta."
<BR>&nbsp;&nbsp;&nbsp;&nbsp;&nbsp;Nika zagrli Karlosa. Najdžel položi ruku na njegovo rame. Karlos reče nabusito: "Kladim se da imamo dobre izglede da budemo ubijeni."
</TD></TR></TABLE>
<P class="next">
<A HREF=p57.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
