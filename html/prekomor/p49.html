<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>2.
<P>&nbsp;&nbsp;&nbsp;&nbsp;&nbsp;To je prilično bledunjav mali insekt, jedva da možemo razaznati poneku od njegovih planeta u optičkim instrumentima... Ali dole, u zoni infracrvenih zraka, hvatam puno od dveju planeta Zemljinih razmera, izgleda kao da obe imaju visok albedo
<BR>&nbsp;&nbsp;&nbsp;&nbsp;&nbsp;Voleo bih da izviđamo neku zvezdu poštene veličine, ova prokletinja je mala kao Ra i ima mnogo rasplamsavanja oko nje, pogledaj one velike mrlje svuda po koroni
<BR>&nbsp;&nbsp;&nbsp;&nbsp;&nbsp;Trebalo bi da je varijabilna, sve male zvezde su takve te, prema teoriji, onu planetu Zemljinih razmera treba da karakterišu veliki obrti u vremenskim prilikama
<BR>&nbsp;&nbsp;&nbsp;&nbsp;&nbsp;Ne izgleda povoljno za postojanu biosferu na ovima
<BR>&nbsp;&nbsp;&nbsp;&nbsp;&nbsp;Spoljašnje planete su veličine Saturna, s mnoštvom meseca i dva prstena, ima nekoliko asteroida između tih dveju... čini se da je posredi prilično standardan obrazac... Ne znam zbog čega bi Izisov čuvar upravio signalni snop na ovo mrtvačko mesto, možda je greška, a, Najdžele? Sačekajmo dok ne dobijemo povratne efekte
<BR>&nbsp;&nbsp;&nbsp;&nbsp;&nbsp;Imam jednu sliku, evo, daaa, pogledaj tu prvu zemljoliku, nema nikakve atmosfere, visok albedo, mora da je gola stena, imaš infracrveni snimak druge, znam da taj senzor nije sasvim ispravan, pa ipak, čekamo prokleto dugo Dolazi sada, čini se da je možda 178 Kelvinovih stepeni, prilično hladno, ali očekivali smo, računajući s onim tričavim suncem, da će biti toplija, zacelo ne hvatam ništa drugo Nešto ugljendioksida, malo amonijaka-možda puno leda i snega
<BR>&nbsp;&nbsp;&nbsp;&nbsp;&nbsp;Spusti malo desni teleskop, ta refleksija skače na sve strane kada ga prebacim na uzan snop, mora da to znači da ima mnogo reflektujuće površine, ledena polja, kladim se
<BR>&nbsp;&nbsp;&nbsp;&nbsp;&nbsp;Nema nikakvih znakova bioaktivnosti u toj atmosferi, mutna je kao voda u sudoperi Gravitacione blende nam poručuju da izgleda prilično bez veze, nema tu iznenađenja Ovoliko prokleto putovanje i ništa osim smeća Znali smo od početka da je sa ovim M-zvezdama čabar
<BR>&nbsp;&nbsp;&nbsp;&nbsp;&nbsp;Očekivati od njih biosferu isto je što i tražiti ružu u tegli sa džemom
<BR>&nbsp;&nbsp;&nbsp;&nbsp;&nbsp;Hladna je kao kurvine bradavice, a mi se nalazimo godinama udaljeni od bilo čega zanimljivog čak i kada bismo imali snage da stignemo tamo
<BR>&nbsp;&nbsp;&nbsp;&nbsp;&nbsp;Ted, nismo izgubili svu potisnu snagu, mogli bismo da uzmaknemo, da naprosto obiđemo Rosov sistem i nastavimo dalje
<BR>&nbsp;&nbsp;&nbsp;&nbsp;&nbsp;Voleo bih kad bismo mogli da skupimo par meseci i postignemo brzinu blizu svetlosne umesto što se džombamo ovuda, oko ove kutije s ledom
<BR>&nbsp;&nbsp;&nbsp;&nbsp;&nbsp;Bolje požurite s tim, ako treba to da uradimo, reaktivne mašine su nadomak kritičnog prelaza Ted
<BR>&nbsp;&nbsp;&nbsp;&nbsp;&nbsp;Tako mi pakla, mi još nismo završili s proračunom
<BR>&nbsp;&nbsp;&nbsp;&nbsp;&nbsp;Kladim se da tu neće imati šta da se vidi Ništa živo u svakom slučaju
<BR>&nbsp;&nbsp;&nbsp;&nbsp;&nbsp;Zajebimo ovo, velim vam
<BR>&nbsp;&nbsp;&nbsp;&nbsp;&nbsp;Neophodno je glasanje na nivou broda da bismo mogli da uradimo nešto tako
<BR>&nbsp;&nbsp;&nbsp;&nbsp;&nbsp;Ma nemoj, pravilo glasi da rukovodioci sektora mogu da odlučuju u škripcu, a ovo je zasigurno takav momenat
<BR>&nbsp;&nbsp;&nbsp;&nbsp;&nbsp;Dženet šalje zvaničan zahtev egzobiologa, ukoliko procenjujete da ovde nema života
<BR>&nbsp;&nbsp;&nbsp;&nbsp;&nbsp;Aleks, ti si još u mreži - jesi li? - Aleks? - Nije uključen
<BR>&nbsp;&nbsp;&nbsp;&nbsp;&nbsp;Pa zanemari ga, nemamo vremena
<BR>&nbsp;&nbsp;&nbsp;&nbsp;&nbsp;Ne, ne mogu da donesem odluku - uz pristanak rukovodilaca sektora - dok ne čujem Aleksovo mišljenje
<BR>&nbsp;&nbsp;&nbsp;&nbsp;&nbsp;Velike radio-antene nisu potpuno razvijene, pa ipak ja ne vidim
<BR>&nbsp;&nbsp;&nbsp;&nbsp;&nbsp;Ted, ovde Aleks - oprosti, imali smo nekih teškoća sa antenom na krmi, ali sada imam kartografisan spoljašnji deo Rosovog sistema, veliki gasni džin, i ima još nečeg tamo, što sadrži puno metala
<BR>&nbsp;&nbsp;&nbsp;&nbsp;&nbsp;Požuri sa izveštavanjem, potrebno mi je još pojedinosti
<BR>&nbsp;&nbsp;&nbsp;&nbsp;&nbsp;Tede, ovde Najdžel, nisam za to da odustanemo tako rano
<BR>&nbsp;&nbsp;&nbsp;&nbsp;&nbsp;Hriste, ne slušaj ga, ovde Egzo-bio, Tede, slušaj, on naprosto pokušava da razvuče vreme susreta da bi dokazao svoju teoriju, u koju više niko ne veruje, ovo je poslednje ura za njega, u svakom slučaju kažem ti da smesta otperjamo, Aleks
<BR>&nbsp;&nbsp;&nbsp;&nbsp;&nbsp;Da, možemo da prikupimo ostatak podataka u odlasku
<BR>&nbsp;&nbsp;&nbsp;&nbsp;&nbsp;Već imamo dobar deo minimuma
<BR>&nbsp;&nbsp;&nbsp;&nbsp;&nbsp;Ne dajem pet para na minimum izvršenja, čekaju nas godine putovanja. Hriste, šta onda znači par meseci pride
<BR>&nbsp;&nbsp;&nbsp;&nbsp;&nbsp;Vrati se u komoru, Najdžele, učini nam tu uslugu
<BR>&nbsp;&nbsp;&nbsp;&nbsp;&nbsp;Da se razbaškarite, a? Tede, apelujem na tebe, nemoj
<BR>&nbsp;&nbsp;&nbsp;&nbsp;&nbsp;Gospodo, imamo možda deset minuta da odlučimo, da damo gas do daske ili isključujem pogon
<BR>&nbsp;&nbsp;&nbsp;&nbsp;&nbsp;Hriste! Aleks, vidiš li još šta?
<BR>&nbsp;&nbsp;&nbsp;&nbsp;&nbsp;Hvatam neku vrstu metala na jednom od meseca oko gasnog džina, to je sve što u ovom času mogu reći, izgleda veoma sjajno u radio-refleksivnosti, ali to je sve što mogu da kažem
<BR>&nbsp;&nbsp;&nbsp;&nbsp;&nbsp;Rukovodioci sektora, ovde Ted, razmatram zahtev egzobiologa, da li je još šta ušlo u međuvremenu
<BR>&nbsp;&nbsp;&nbsp;&nbsp;&nbsp;Znaš, dobra je ideja da pustiš da reakcija traje, za svaki slučaj, mislim na to da je najveća mogućnost kvara u fazi starta
<BR>&nbsp;&nbsp;&nbsp;&nbsp;&nbsp;Daa, imaj to na umu, Tede, svaki put kad isključujemo pogon izlažemo se riziku
<BR>&nbsp;&nbsp;&nbsp;&nbsp;&nbsp;Ma slušaj - do đavola! Ne možemo da nadignemo dupe samo zbog toga što su se neki kretenski inženjeri uzjogunili
<BR>&nbsp;&nbsp;&nbsp;&nbsp;&nbsp;Smiri se, Najdžele, slušaj, ima li još kakvih podataka, pre nego što
<BR>&nbsp;&nbsp;&nbsp;&nbsp;&nbsp;Daaa, ućutkaj tog starog bogalja i izvuci nas iz ove pišaonice
<BR>&nbsp;&nbsp;&nbsp;&nbsp;&nbsp;Čini mi se da je prilično jasno da smo videli već puno ovakvih sistema preko sondi
<BR>&nbsp;&nbsp;&nbsp;&nbsp;&nbsp;Gravitacione blende su nam dovoljno rekle o ovome, štos je da priđemo bliže
<BR>&nbsp;&nbsp;&nbsp;&nbsp;&nbsp;U redu, ovde Ted, pošto sam razmotrio brodske sisteme, mogu da kažem da ima logike u tome da prištedimo malo vremena
<BR>&nbsp;&nbsp;&nbsp;&nbsp;&nbsp;Aleks, ima li kakvih novosti
<BR>&nbsp;&nbsp;&nbsp;&nbsp;&nbsp;Baci peškir u ring, Najdžele, tako ti boga
<BR>&nbsp;&nbsp;&nbsp;&nbsp;&nbsp;Hej, izgubio sam refleksiju
<BR>&nbsp;&nbsp;&nbsp;&nbsp;&nbsp;Šta je sad
<BR>&nbsp;&nbsp;&nbsp;&nbsp;&nbsp;Uopšte nema radio-refleksije od onog meseca, naprosto se ugasila
<BR>&nbsp;&nbsp;&nbsp;&nbsp;&nbsp;Proveri da li se antena ispraznila, Aleks, verovatno je to posredi
<BR>&nbsp;&nbsp;&nbsp;&nbsp;&nbsp;Nije, i dalje dobijam dobre radio-slike gasnog džina, nema nikakvog slabljenja u sistemu, rekao bih da je ta stvar jednostavno nestala
<BR>&nbsp;&nbsp;&nbsp;&nbsp;&nbsp;Mora da je avetinjska slika posredi, zaboravi na nju
<BR>&nbsp;&nbsp;&nbsp;&nbsp;&nbsp;Takva mogućnost ne postoji, imao sam je sigurno, veliku kao tvoja usta i dva puta toliko široku, čak sam imao i spektar pre no što je nestala
<BR>&nbsp;&nbsp;&nbsp;&nbsp;&nbsp;Koliko se brzo taj mesec okreće, Aleks?
<BR>&nbsp;&nbsp;&nbsp;&nbsp;&nbsp;Da vidim, ne mnogo, ne vrlo sporo, sputan je plimom, to je objašnjenje
<BR>&nbsp;&nbsp;&nbsp;&nbsp;&nbsp;Onda je nešto bilo u orbiti oko tog Meseca, to je jedini način da tako brzo nestane. Naprosto je sklizulo iza horizonta kad se gleda odavde
<BR>&nbsp;&nbsp;&nbsp;&nbsp;&nbsp;Moguće da je to, ali
<BR>&nbsp;&nbsp;&nbsp;&nbsp;&nbsp;Moguće je do đavola da misliš na nešto drugo Pa ah, ja
<BR>&nbsp;&nbsp;&nbsp;&nbsp;&nbsp;Tede, moraš nam omogućiti da pogledamo šta je to
<BR>&nbsp;&nbsp;&nbsp;&nbsp;&nbsp;Do đavola to: mora! Ne moramo da učinimo ništa sem ako većina
<BR>&nbsp;&nbsp;&nbsp;&nbsp;&nbsp;Nema vremena za to
<BR>&nbsp;&nbsp;&nbsp;&nbsp;&nbsp;Do đavola - slušaj, ovde Ted. Zahtevam brzo glasanje
<BR>&nbsp;&nbsp;&nbsp;&nbsp;&nbsp;Pet para ne dajem na glasanja, ovo je naučni projekt, čoveče, a ne
<BR>&nbsp;&nbsp;&nbsp;&nbsp;&nbsp;Aleks ovde, slušaj, mislim da vas je tu ulovio,
<BR>&nbsp;&nbsp;&nbsp;&nbsp;&nbsp;Ted, naš zadatak je da proučavamo, a ne samo da nadziremo, i moguće je da je ta stvar izašla iz vidnog polja, što govori o prokleto čudnoj konfiguraciji, bez obzira na to da li je posredi artefakt ili ne
<BR>&nbsp;&nbsp;&nbsp;&nbsp;&nbsp;Slušaj, preskočimo ovaj radio-signal, u prilici smo da prištedimo silne mesece i da se ne brinemo za rutinu ponovnog aktiviranja pogona
<BR>&nbsp;&nbsp;&nbsp;&nbsp;&nbsp;Daaa, ko želi da bude taj koji će otići tamo da guljači kamen dok se vi ostali igrate astronauta
<BR>&nbsp;&nbsp;&nbsp;&nbsp;&nbsp;Smirite se, slušajte, ovde Ted, i ja - pa direktive mi ne ostavljaju izbor
<BR>&nbsp;&nbsp;&nbsp;&nbsp;&nbsp;Prokletstvo
<BR>&nbsp;&nbsp;&nbsp;&nbsp;&nbsp;Moraćemo da pogledamo to nalazište
<BR>&nbsp;&nbsp;&nbsp;&nbsp;&nbsp;Aleks, ispada da smo zajebani, ja ću
<BR>&nbsp;&nbsp;&nbsp;&nbsp;&nbsp;A ja tražim da uđemo u randevu-orbitu blizu gasnog džina
<BR>&nbsp;&nbsp;&nbsp;&nbsp;&nbsp;Jebeno, eto šta je to
<BR>&nbsp;&nbsp;&nbsp;&nbsp;&nbsp;Daaa
</TD></TR></TABLE>
<P class="next">
<A HREF=p50.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
