<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>5.
<P>&nbsp;&nbsp;&nbsp;&nbsp;&nbsp;Slušaj čoveče, Boginje su izrešetane isto kao Europa, Kalisto i ostali Jupiterovi meseci, ima na desetine sličnih, kad vidiš jednog, video si sve
<BR>&nbsp;&nbsp;&nbsp;&nbsp;&nbsp;Neki zanimljivi ledeni tokovi vide se tamo, možda je ono eskarpa metanskog leda
<BR>&nbsp;&nbsp;&nbsp;&nbsp;&nbsp;Mogli bismo isto tako poslati dole nešto naučničkog osoblja, s jednom ekipom za iskopavanja
<BR>&nbsp;&nbsp;&nbsp;&nbsp;&nbsp;Možda bismo mogli preduzeti i dublje bušenje, pa čak i pronaći otvor koji bi nam obezbedio pristup još većim dubinama, izvršiti merenja metalnog obilja, što bi naše egzobiologe na Zemlji izvesno učinilo srećnima
<BR>&nbsp;&nbsp;&nbsp;&nbsp;&nbsp;Problem je u tome što je taj led sav od ugljen dioksida, metana, amonijaka, uz veoma malo vode
<BR>&nbsp;&nbsp;&nbsp;&nbsp;&nbsp;Najbolje je da pošaljemo dole ono zagnjurivo vozilo
<BR>&nbsp;&nbsp;&nbsp;&nbsp;&nbsp;Šta si rekao o korišćenju onog zgnjurivog voila Pa da, dejstvovalo je na Ganimedu, poneli smo ga upravo za ovakve slučajeve
<BR>&nbsp;&nbsp;&nbsp;&nbsp;&nbsp;Ta ledena kora je, čekaj, debela petnaest klika
<BR>&nbsp;&nbsp;&nbsp;&nbsp;&nbsp;Ima pukotina i otvora koje smo već uočili prilikom prvog...
<BR>&nbsp;&nbsp;&nbsp;&nbsp;&nbsp;Svakako, raščisti put duž onog, zagnjurivač će lako podneti taj pritisak, ne zaboravi da je gravitacija manja od jedne petine g
<BR>&nbsp;&nbsp;&nbsp;&nbsp;&nbsp;Probij tu ledenu površinu, Hriste
<BR>&nbsp;&nbsp;&nbsp;&nbsp;&nbsp;Neću da se izlažemo opasnosti, bušenje je bezbezbednije, možeš da zbrišeš ako nešto krene naopako
<BR>&nbsp;&nbsp;&nbsp;&nbsp;&nbsp;Svakako, ali je za to potrebno tri puta više radnog osoblja pored toga, moraš da juriš naokolo tražeći vodene arterije
<BR>&nbsp;&nbsp;&nbsp;&nbsp;&nbsp;Daaa, zagnjurivači su bolji, oni su u stanju puno toga da prikupe, a dole je čista voda, bez nečistoća od meteorita
<BR>&nbsp;&nbsp;&nbsp;&nbsp;&nbsp;Ted, preporučujem ti da, ako želiš nešto zvanično
<BR>&nbsp;&nbsp;&nbsp;&nbsp;&nbsp;Nemam nikakvih problema s tim, nije neophodno biti toliko zvaničan, Bobe, poslaćemo prilično velik tim, želim da hitro izvučemo taj deuterijum
<BR>&nbsp;&nbsp;&nbsp;&nbsp;&nbsp;Nema razloga da se puno okleva, s obzirom na blizinu onog čuvara
<BR>&nbsp;&nbsp;&nbsp;&nbsp;&nbsp;Ako mogu da se umešam, onda moram reći da mi se ne sviđa ideja o kopanju Boginja dok god smo u domašaju čuvara, pa to je krvavo riskantno
<BR>&nbsp;&nbsp;&nbsp;&nbsp;&nbsp;Nema lakih alternativa, kao što smo juče zaključili, gde si ti bio, Najdžele, ovde nema još jednog meseca s ovakvom topografijom - ostali su gola stena
<BR>&nbsp;&nbsp;&nbsp;&nbsp;&nbsp;Čitav sistem je suv kao barut, sigurno su svi laki elementi vezani u gasnom džinu
<BR>&nbsp;&nbsp;&nbsp;&nbsp;&nbsp;Boginje su tipičan mesec-grudva snega, s frakcijama u radijusu od preko dve hiljade klikova, devedeset procenata lapavice unutra, s ledenom korom
<BR>&nbsp;&nbsp;&nbsp;&nbsp;&nbsp;Veoma liči na Ganimed, samo što ima više kratera i više pokreta na kori
<BR>&nbsp;&nbsp;&nbsp;&nbsp;&nbsp;Najdžele, bio si predugo izvan petlje, ispričaj mu ukratko šta se zbilo sa onom sondom koju smo uputili prema čuvaru
<BR>&nbsp;&nbsp;&nbsp;&nbsp;&nbsp;Šta! Gurnuli ste svoje nosine u...
<BR>&nbsp;&nbsp;&nbsp;&nbsp;&nbsp;Nemoj da penušaš, slušaj, na taj način smo testirali Volmslijev zakon, pruživši mu poslednju priliku
<BR>&nbsp;&nbsp;&nbsp;&nbsp;&nbsp;Reći ćeš mi da je još jednom doživeo neuspeh
<BR>&nbsp;&nbsp;&nbsp;&nbsp;&nbsp;Slušaj robotska sonda je skroz prepešačila čuvara, lupkala ga po oklopu, uzela jedan uzorak - ništa posebno, legura stvrdnuta pod uticajem gama-zračenja - probala sa radio i infracrvenirn zracima i...
<BR>&nbsp;&nbsp;&nbsp;&nbsp;&nbsp;Otkrila gomilu starih senzora i mrtve skalamucije na površini, kao što se moglo i očekivati
<BR>&nbsp;&nbsp;&nbsp;&nbsp;&nbsp;Iskopala možda nekih dvadeset metara dubine, i utvrdila da su sva kola neaktivna, bez ikakvih akustičkih obrazaca nema nijednog znaka da ta stvar radi
<BR>&nbsp;&nbsp;&nbsp;&nbsp;&nbsp;Čudnovata oprema, prilično uprošćena kola koliko mi se čini, sve zgovnano i staro kao pakao
<BR>&nbsp;&nbsp;&nbsp;&nbsp;&nbsp;To još ne znači da vi bilmezi niste nešto probudili
<BR>&nbsp;&nbsp;&nbsp;&nbsp;&nbsp;Najdžele, ovde Ted, čeka nas veliki posao, sve što te zanima možeš naći u sažetom izveštaju, savetujem ti da se isključiš iz mreže i vratiš se kada
<BR>&nbsp;&nbsp;&nbsp;&nbsp;&nbsp;Zvuči mi kao da je popišan, njegov zakon se nije dokazao
<BR>&nbsp;&nbsp;&nbsp;&nbsp;&nbsp;Ne, uopšte nije reč o tome, ja samo mislim
<BR>&nbsp;&nbsp;&nbsp;&nbsp;&nbsp;Pa, do đavola, Volmsli, evo već prvo mesto na kome smo isprobali tvoju teoriju pokazalo je da ona ne vredi pišljivog boba, na ovom mesecu nikada nije bilo nikakvog života, baci pogled na pretraživače, nema nikakvih bioprodukata na površini, nema nikakve atmosfere, samo gomile leda i stene koje podnose udarce meteorita milijardama godina
<BR>&nbsp;&nbsp;&nbsp;&nbsp;&nbsp;Šta znaći da onaj čuvar ne čeka na život tamo, do đavola, toj stvarčici je, dok je istraživala ovaj sistem, verovatno ponestalo gasa, pa je jednostavno zamrla, liči na neku vrstu primitivnog broda s malim brzinskim sposobnostima, koji sagoreva sopstvenu kamenu površinu zarad reaktivne mase
<BR>&nbsp;&nbsp;&nbsp;&nbsp;&nbsp;Daaa, ako mene pitate, to je parče tehnike u stilu štapa i kanapa
<BR>&nbsp;&nbsp;&nbsp;&nbsp;&nbsp;Kome je potrebna čitava večnost da stigne do najbliže zvezde
<BR>&nbsp;&nbsp;&nbsp;&nbsp;&nbsp;Pa ako nameravate da večno serete
<BR>&nbsp;&nbsp;&nbsp;&nbsp;&nbsp;Pomiri se sa činjenicama, Volmsli, nisu svi čuvari isti, oni su ili neupotrebljeno oružje ili istraživačke letelice, nema razloga da se misli da su međusobno povezani
<BR>&nbsp;&nbsp;&nbsp;&nbsp;&nbsp;Ta rđa u orbiti naprosto dugo traje i to je sve
<BR>&nbsp;&nbsp;&nbsp;&nbsp;&nbsp;Ima previše dokaza da biste zanemarili i tek tako odbacili moju prokletu teoriju...
<BR>&nbsp;&nbsp;&nbsp;&nbsp;&nbsp;Ne, Najdžele, ovde Ted, voleo bih da se isključiš iz mreže, odmori se malo pregledaj proračune ako želiš, i uključi se kasnije ako hoćeš da izneseš svoje mišljenje, ali ne možemo da se bakćemo s tvojom teorijom kada nam predstoji ogroman posao minimaksimalnih proračunavanja kopačkih operacija
<BR>&nbsp;&nbsp;&nbsp;&nbsp;&nbsp;Reći ću ti
<BR>&nbsp;&nbsp;&nbsp;&nbsp;&nbsp;Dobro, Ted, poslušaću te, ali
<BR>&nbsp;&nbsp;&nbsp;&nbsp;&nbsp;Dobro, a sada se posvetimo organizovanju spuštanja, operacije bi trebalo da započnu u roku od četrdeset osam sati, Šila, postavi one Zagnjurivače na površinske prizemljivače, želim takođe da rezervne posade budu spremne
<BR>&nbsp;&nbsp;&nbsp;&nbsp;&nbsp;Zbogom ruljo
</TD></TR></TABLE>
<P class="next">
<A HREF=p53.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
