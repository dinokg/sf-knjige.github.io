<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>10.
<P>&nbsp;&nbsp;&nbsp;&nbsp;&nbsp;Najdžel se nemirno kreće po prevoju. Rečeno mu je da ostane na mestu, da drži svoj položaj. Prvi pokušaj kontakta mora se brižljivo organizovati, i svaka osoba će pokrivati po jedan korak ove dugačke strme doline, pa ipak, on je bio nosilac tog tihog istrajnog pritiska koji je nagnao Boba Milarda i Reja Lendona na ovaj poduhvat i on oseća da bi trebalo da sam pokuša, on ima čulo za ova stvorenja. Sada se taj trenutak približava i on se nalazi na utvrđenoj tački, pripravan da s boka prati grupu EM-a koja se okuplja, i da pojača Daflerove kretnje, osluškujući glasove koji izveštavaju o kretanju EM-a, čekajući na ostale. Prvu priliku koju ugrabim, i odoh, rekao je Niki tog jutra, pola u šali, ali godine rada u timovima otupele su unekoliko njegov okolišni skepticizam, te tako sada on zvecka niz padinu, osluškujući, servo u njegovom oklopu, koji baca senke kao neki insekt na obližnje zidove u dolini škriljčano sive boje. Prolazna izmaglica očistila je vazduh od sumporne prašine. Najdžel može da čuje kako male životinje oživljavaju dok se prašina koja upija kiseonik pretvara u blato. Visoki oblaci propuštaju neumorno titranje direktne svetlosti sa Raa pridajući neravnom tlu sjaj sumorne gnjileži.
<BR>&nbsp;&nbsp;&nbsp;&nbsp;&nbsp;Napuštam zaklon, dopire od Daflera. Vidim jednu grupu EM-a sa očima uzdignutim k nebu. Mislim da će početi da odašilju poruku.
<BR>&nbsp;&nbsp;&nbsp;&nbsp;&nbsp;Milardov otegnuti glas odgovara: Zemlja se upravo izdigla iznad onog velikog brda. Veruješ li da su nabijeni energijom?
<BR>&nbsp;&nbsp;&nbsp;&nbsp;&nbsp;"To jemčim", odgovori Najdžel. "Bili su dugo pored vulkana, tamo gore na onom grebenu."
<BR>&nbsp;&nbsp;&nbsp;&nbsp;&nbsp;Polazeći od radio-položaja EM-a, ugrađenih u činjenice o njihovim obrascima lova, stručnjaci za egzobiologiju rastumačili su sistematske izlete EM-a iz njihovih grubih 'sela': pohode na divljač u ravnicama, na vodu u muljevitim rečicama, na žbunje i lišajeve koje mogu da iščupaju, ali najvažnije od svega, na izvorišta struje, koja su se javljala s nepravilnim erupcijama vulkana. Oni su upotrebljavali svaki mogući izvor za telesnu masu i energiju. Kada bi prašina naišla, oduzimajući vazduhu kiseonik jedino bi oni posedovali uskladištenu električnu energiju koja im je omogućavala da se dalje kreću, da nastave lov na životinje sada trome i bespomoćne. Ostali deo Izisove ekologije bio je čisto organski, bez poluprovodničkih nervnih sistema. Jedan EM bi izbacio užiženi snop ka svom plenu, a potom bi stao da osluškuje bočno raštrkana emitovanja, iščekujući blagu promenu u rezonanci koja je označavala pogodak. Potom bi is praznio 'do daske' svoje kapacitore, spaljujući plen pre no što ovaj oseti zagrejanost svojih tkiva.
<BR>&nbsp;&nbsp;&nbsp;&nbsp;&nbsp;Izdvojio sam jednog.
<BR>&nbsp;&nbsp;&nbsp;&nbsp;&nbsp;Bob kaže, Obazrivo sada. Pevaju ko oluja.
<BR>&nbsp;&nbsp;&nbsp;&nbsp;&nbsp;Najdžel napeto sluša hromatske slojeve koji se gomilaju u njegovom radio-ekranu. Pauze između jurećih blipova buke postaju kraće, modulirajući splitanje kontrapunktiranih tema, tempo koji se pojačava nadglasava tutnjajuće glasove, donoseći narastajuću udaračku užurbanost. EM-i su nagnuti unazad, može sada da ih vidi dok se kreće niz lice brda. Oni pilje uvis i pevaju u velikom saglasju, pozivajući, kao što to čine već godinama, sa strpljivom nadom koja se na neki način probija kroz čudno raspoređene klikove i zvonke dugačke tonove. Glave im zjape, noge se kreću, pomeraju se u najpovoljniji položaj. Signal se rasprostire dolinom. U svetlosti boje ćilibara Najdžel zapaža da se i drugi EM-i zaustavljaju, naginju i okreću, pripremajući se svi zajedno za uznesenu pesmu koja ih povezuje. Najdžel ide napred, brojeći ih, želeći da bude bliže Dafleru kada on pošalje obrazac odgovora o kome su se dogovorili. Sada ima na stotine EM-a u dolini, koji naviru iz svojih pećina da bi tragali, lovili, pevali u čistom tanušnom vazduhu.
<BR>&nbsp;&nbsp;&nbsp;&nbsp;&nbsp;Ako Izis ima neki glas - onda je to vetar. Najdžel čuje šušketavo prebiranje, duvanje preko svog oklopa i čini se da se taj šuplji zvuk meša sa zamršenim radio-pulsevima dok on hvata rezonancu između njih, nejasan nagoveštaj prirode EM-a, dok se kontrapunktirane linije mešaju, čuje i zaobilazno presecanje ritma koje nastaje i opada i sručuje se kroz tkanje što se ponavlja, simfonijski, odmereno, ali ipak gura napred...
<BR>&nbsp;&nbsp;&nbsp;&nbsp;&nbsp;Kreću se prema mom desnom boku.
<BR>&nbsp;&nbsp;&nbsp;&nbsp;&nbsp;...i ono njegovo raspoloženje se raspada, Najdžel oseća da mu curi kroz prste, trag celovite slike, koja je počela da se pomalja, sada je iščezao. EM-i očito nisu mogli da čuju uskomešane vetrove ovog mesta, barem su tako biomehaničari govorili, tako da je ovo poređenje verovatno bilo besmisleno. Najdžel sleže ramenima. Teško je steći osećaj jednog sveta kada je on nužno razložen u pojedinosti, sa činjenicama koje se gomilaju sve dok se, kao na slici nekog impresioniste, posle bezbroj pojedinačnih poteza četkicom, pomoli slika - života složenog i trijumfalnog, jer je već i živeti ovde značilo pobedu, u ovoj neravnopravnoj nemoj bici protiv Raove toplotne mašine. Otkrili su da je biosfera povezana na suptilan način: stopa pohranjivanja ugljenika u močvarnim predelima, u blatištima kontinentalnih omotača, upravo je takva da reguliše koncentraciju kiseonika; vodonik služi da podigne pritisak do nivoa pogodnog za disanje, kao i da drži finu površinu u visinama; metan reguliše stepen prisustva kiseonika i ventilira blato u kome ga nema; prašina kada duva suzbija platoe energije, nudeći EM-ima pouzdan elektrodinamički oslonac, postavljajući ih na vrh krhke piramide.
<BR>&nbsp;&nbsp;&nbsp;&nbsp;&nbsp;Uhvatio sam moju tačku. Razdaljina od mušterije je možda dve stotine metara. Dafler deluje sigurno.
<BR>&nbsp;&nbsp;&nbsp;&nbsp;&nbsp;Dobro, odgovara Bob Milard. Držimo te izvan njegove zone ubijanja.
<BR>&nbsp;&nbsp;&nbsp;&nbsp;&nbsp;Osmatranje iz blizine pokazalo je da EM-i ne mogu da se usredotoče i lansiraju smrtonosnu količinu energije na rastojanjima većim od 120 metara. Ovaj podatak bio je od prvorazrednog značaja prilikom pravljenja Daflerove taktike, ali i u opredeljivanju za njegovo odelo. Tkanina koju je imao na sebi bila je u stanju da reflektuje više od dvadeset procenata radijacije: lovačkih ubilačkih talasnih dužina EM-a. Najdžel hita preko jednog polja izlomljenog šljunka, a zatim kroz peščani pojas, nastojeći da uhvati Daflera u vidno polje. Eno ga: izlazi iz jedne jaruge - tanušna prilika u bledoj svetlosti koja nogama odbija oblačiće crvenkastog peska. Najdžel može da vidi i druge servo-oblike na udaljenim tačkama, razmeštenim tako da se EM-i ne uznemire ako primete nešto čudno.
<BR>&nbsp;&nbsp;&nbsp;&nbsp;&nbsp;Dafler se zaustavlja i klečeći postavlja svoj aparat. Napon je u redu.
<BR>&nbsp;&nbsp;&nbsp;&nbsp;&nbsp;EM koga je Dafler odabrao podseća na splet svijenih nogu i tela; deluje nepokretno i nekako voštano u daljini. Najdžel utišava hor okupljenih EM-a da bi mogao da čuje Daflera. EM-i izvode složen zvučni oblik sa visokim brzim uzletima, oštro naglašavajući notu koja tvori deo reči možda, fragment onog starog programa sa Zemlje. Mož... Dafler uključaje svoj noseći talas; Najdžel može da čuje njegovo zujanje... biii
<BR>&nbsp;&nbsp;&nbsp;&nbsp;&nbsp;Evo počinje.
<BR>&nbsp;&nbsp;&nbsp;&nbsp;&nbsp;Daflerov odgovor počinje da tutnji. Kreće se prastarim radio-programom od samog početka: Ovo je vreme za Arrturra Goddfrija... i tonovi se valjaju preko crvenkaste doline.
<BR>&nbsp;&nbsp;&nbsp;&nbsp;&nbsp;Najdžel zadržava dah, naginjući se napred tako da mu rampa pritiska ramena, podsećajući ga gde se nalazi, to jest da je zatvoren u Lanseru. Oni nepomični oblici dole u ćilibarskoj dolini ne reaguju ni na kakav način.
<BR>&nbsp;&nbsp;&nbsp;&nbsp;&nbsp;Njihov hor nastavlja da pulsira još takt-dva, a onda se najednom razvija neobično oštro rasipanje tonova, jedno mreškanje u višim frekvencama, koje se u kaskadama sliva u njihovu osnovnu fugu, šireći buku i pometnju kroz sledeću reč ggg... sve dok ona ne izgubi koherentnost... gggggdddeeeeeeeeee i rastvara se u penušanje hiljada nasumičnih zuktanja, kliktavih damara.
<BR>&nbsp;&nbsp;&nbsp;&nbsp;&nbsp;Kao što je planirano, Dafler uključuje drugi program, sada kada je privukao pažnju barem nekolicine tuđina. Usmerava ga napred prema najbližima i započinje emitovanje signala. To je prost kod od svega nekoliko pulseva. Ispod toga, održavajući vezu, Dafler šalje neprekidan program, davno prevaziđenu najavu sazdanu od vedrog izvikivanja imena gostiju i muzičke pozadine u kojoj preovlađuju tihi klavirski tonovi slični pljuskanju vode.
<BR>&nbsp;&nbsp;&nbsp;&nbsp;&nbsp;Najbliži EM počinje da spušta glavu. I ostala štapolika obličja se pokreću, velike četvrtaste glave skidaju pogled s mrtvački crvenog sjaja gore i udaljenog radio-cilja na njemu. Raste živahno mrmorenje i noge počinju da se pomeraju. Podižu se u uspravan položaj, a najbliži sa trzajem kreće, praveći korak, dok se jedan nov glas uliva u radio-spektar, glas oštar i čist; brzo čavrljanje blipova koje se talasa i uzdiže u amplitudi, nešto što, očigledno, nosi jedan složen kod.
<BR>&nbsp;&nbsp;&nbsp;&nbsp;&nbsp;Najdžel nagonski kreće napred, a kamenje tandrče pod njim dok ubrzava niz brdo, ne razmišljajući o strmini - hidraulici protestuju uz šištavo bućkanje. "To je uobličen", počinje on, a plima žudnih klikova rasipa se preko radio-spektra, "odgovor", viče.
<BR>&nbsp;&nbsp;&nbsp;&nbsp;&nbsp;Dafler emituje svoje strpljive učiteljske poruke ispod razvučenih slogova onog programa, toooo... To je prost aritmetički obrazac sa geometrijskim implikacijama, jedan oblik za koji su egzološki stručnjaci smatrali da je dovoljno opšteg karaktera, pa čak i očigledan.
<BR>&nbsp;&nbsp;&nbsp;&nbsp;&nbsp;Jedno klank i odjednom se Najdžel naginje na levi bok i počinje da se obrće, senzori cvile uz brdo, a on oseća kako gusenice i hvatači kamena gube oslonac. Šljunak klepeće udarajući po njemu, on upada u brazdu male lavine koju je sam izazvao, prašina mu zamagljuje sočiva i on pada, lupa se o jedan veliki kamen, gusenice bljuju šljunak, središnja osa se naginje i on počinje da se prevrće. Pomamno povlači kočnice, izazvavši da robot poskoči unazad, a potom i naglo ubrza, bacivši ga na levu stranu dok se gusenice prazno okreću u vazduhu, hvatajući se u toj borbi za bilo kakav oslonac. Osa se, konačno poravnjava u vodoravan položaj. On zaustavlja mašinu Hriste, Najdžele, šta to koja jednom trećinom visi nad ivicom one jaruge.
<BR>&nbsp;&nbsp;&nbsp;&nbsp;&nbsp;U poslednje dve sekunde Daflerov geometrijski kontaktni signal izbacuje još jedan vrhunac modulirane amplitude u vidu sveee i jedna sveža klavirska nota odskače u vazduh, svaki delić vremena lebdi kristalizovan. Radio-spektar je šuma drhtavih uzleta, jedan obrazac koji Najdžel nije ranije susreo, obrazac koji se gomila i razilazi u mahnitim kretnjama, poput pčela što se roje oko trezvene, lepo oblikovane teme, koja je osnova Daflerovog postojanog signala... mmmmmiiii... Iznad toga tonovi klavira se stišavaju, stapajući se u jedno bas uuuummmmmmmmmm i Najdžel primećuje da su EM-i prestali s emitovanjem svog dela onog starog radio-programa i da se njihova energija sada prikuplja i nagomilava u izmenjivoj strelovitoj turbulenciji koja zaglušuje Daflerovu temu.
<BR>&nbsp;&nbsp;&nbsp;&nbsp;&nbsp;Najdžel bludi pogledom po dolini. Glave EM-a obrću se prema Dafleru. Ruke im mlataraju na sve strane, sekući vazduh razrađenim lukovima. Uz trzaje uspravljaju se i tanke vretenaste noge ritualno trupkaju po tlu, lupajući, lupajući. Neki se ljuljaju napred-nazad, dok im se glave grče od uznemirene energije. Najdžel se zaustavlja da bi ih osmotrio, ali se tlo pod njima kruni, ispust se lomi i otpada pod njegovom nagnutom težinom. Priljubljuje se uz kamenu ivicu, promašuje je, hvata je i još više se naheruje preko ivice. Jaruga je kamenita i duboka. Ako padne...
<BR>&nbsp;&nbsp;&nbsp;&nbsp;&nbsp;"Dafleru!" odašilje on. "Mislim da oni pokušavaju da zajedno pošalju razumljiv signal."
<BR>&nbsp;&nbsp;&nbsp;&nbsp;&nbsp;Daaa. Dobro. Barem sam uspostavio vezu. Samo...
<BR>&nbsp;&nbsp;&nbsp;&nbsp;&nbsp;"Mora da su pripremili nekakav odgovor, jednako kao i mi. U stanju su da trianguliranjem odrede tvoj polažaj tako da znaju da si lokalni fenomen, ali..."
<BR>&nbsp;&nbsp;&nbsp;&nbsp;&nbsp;Rub jaruge se lomi i Najdžel se tetura niz padinu. Odupire se uz pomoć prednjih udova, zahvatajući spečeno tlo da bi obezbedio uvećanje momentua. Konačno uspeva da se potisne unazad dok motori urlaju a jezici prašine ližu ispod gusenica. Čelične veze hvataju-proklizavaju-hvataju, i on se najzad, uspinjući se unatrag, uzvera nekako do bezbednog mesta dok Bobov glas ponavlja
<BR>&nbsp;&nbsp;&nbsp;&nbsp;&nbsp;Hriste, Najdžele, šta se do đavola događa, trebalo bi da si na mestu...
<BR>&nbsp;&nbsp;&nbsp;&nbsp;&nbsp;"Oni su uzbuđeni, pogledaj ih..."
<BR>&nbsp;&nbsp;&nbsp;&nbsp;&nbsp;Daaa, pustimo Daflera još koji minut i videćemo...
<BR>&nbsp;&nbsp;&nbsp;&nbsp;&nbsp;"Ne, ja ne bih..."
<BR>&nbsp;&nbsp;&nbsp;&nbsp;&nbsp;U spektru vrhunci stotina radio-talasa sažimaju se u pravcu Daflerove tvrdokorne teme. EM-i podešavaju svoje individualne frekvence, stežući unutrašnje mišiće, kako bi sveli kičmene stubove, prošarane metalom, na odgovarajuću dužinu. Njihovi signali pucketaju od obilja pojedinosti, amplitude šaraju duž nosećih talasa u složenim obrascima, ulivajući se u Daflerovu liniju, mooožžžeee... usredsređujući se na njega. Mnogi među njima izvode onaj čudan treperavi ples, sazdan od ljuljanja napred-nazad, uzrujani na način koji do sada nije zabeležen, obuzeti strašću rasipnički troše električne rezerve, s tim što su svi napeto usmereni na Daflera, pružajući prema njemu svoje treperavo mucanje.
<BR>&nbsp;&nbsp;&nbsp;&nbsp;&nbsp;Najdžel oseća da oni pokušavaju da vide Daflera, da ga dešifruju, da filtriraju njegovu sliku, ali njihove niske frekvence ne mogu da uoče pojedinosti koje su kraće od njihovih talasnih dužina, ne mogu da razaznaju vretenaste ruke i noge po kojima bi uspeli da uoče razliku između Daflera i životinja iz Izisovog životnog okvira, to se tako oluja emitovanja pomera ka višim frekvencama, tragajući za definicijom. EM-i šalju predodređen odgovor i u isti mah pokušavaju da vide Daflera, donosioca vesti, hitro naginjući glave, povijajući se na uglovima, izlivajući energiju u spektar.
<BR>&nbsp;&nbsp;&nbsp;&nbsp;&nbsp;Dafleru se otima krik.
<BR>&nbsp;&nbsp;&nbsp;&nbsp;&nbsp;Isuse - to je - beležim -
<BR>&nbsp;&nbsp;&nbsp;&nbsp;&nbsp;Pucketav urlik izvire iz čoveka. On vrišti. Dafler pada, uvijajući se. Parabolična antena iza njega se lomi. Dafler se grči, a oblaćići prašine ga zaklanjaju. Onaj vrisak zamire, pretvarajući se u grgoljenje.
<BR>&nbsp;&nbsp;&nbsp;&nbsp;&nbsp;Najdžel skače u jednu uzanu jarugu i tutnji niz brdo, razbacujući kamenje na sve strane, dok se spektar EM-a ispunjava neskladnim tonovima, a komunikaciona linija poručuje. Ne hvatam nikakav signal od njega. Slušaj, zaobići ću onu najbližu njihovu grupu, ne sviđa mi se... Njegova oprema je otkazala... Ne mogu ništa da vidim, pokušaću da se približim... Najdžele, napraviš li ijedan pokret, emitovanje EM-a prestaje, ona prodorna zbrka zamire. Najdžel pronalazi sigurnu stazu i juri niz padinu prema pokrivaču od fine gvozdene prašine koja zaogrće ovaj predeo. Prilazi.
<BR>&nbsp;&nbsp;&nbsp;&nbsp;&nbsp;Daflerovo odelo je na osetljivim mestima imalo metalni okvir. To je sada iščezlo. Antena stoji ugnuta. A Dafler... Liči na ogromnu kokošku izgorelu u pećnici, na koju je domaćica zaboravila; mastan je, u mehurovima i skroz prekriven crno-mrkom bojom sprženosti. Čitavo lice je izgorelo, sva kosa pa čak i uši. Patrljci ruku i nogu su savijeni u kolenima, odnosno laktovima, grčevito stisnuti u poslednjim trenucima života. Ukras za oko neke majke sada je sveden na spečenu masu, s krilima i gnjatima koji štrče iz nje.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Isuse, pogledaj
<BR>&nbsp;&nbsp;&nbsp;&nbsp;&nbsp;Ta kopilad mu nisu dala ni priliku, samo me
<BR>&nbsp;&nbsp;&nbsp;&nbsp;&nbsp;zanima, koliko, brzo možemo, da donesemo
<BR>&nbsp;&nbsp;&nbsp;&nbsp;&nbsp;hladnjak
<BR>&nbsp;&nbsp;&nbsp;&nbsp;&nbsp;Nismo računali na ovo, rekao bih da je po-
<BR>&nbsp;&nbsp;&nbsp;&nbsp;&nbsp;trebno barem deset minuta
<BR>&nbsp;&nbsp;&nbsp;&nbsp;&nbsp;Otkaži, mozak je izvesno spržen nema ni-
<BR>&nbsp;&nbsp;&nbsp;&nbsp;&nbsp;kakvog načina na koji bismo mogli
<BR>&nbsp;&nbsp;&nbsp;&nbsp;&nbsp;Isuse, spržili su ga nikada nisu dali
<BR>&nbsp;&nbsp;&nbsp;&nbsp;&nbsp;Jebeni pauci ja
<BR>&nbsp;&nbsp;&nbsp;&nbsp;&nbsp;Najdžele, pazi ove stvari bi mogle
<BR>&nbsp;&nbsp;&nbsp;&nbsp;&nbsp;Daaa, pa oni nemaju izgleda da
<BR>&nbsp;&nbsp;&nbsp;&nbsp;&nbsp;Pogledaj onog tamo još pokazuje na njega,
<BR>&nbsp;&nbsp;&nbsp;&nbsp;&nbsp;Kažem ti da treba da ih raznesemo
<BR>&nbsp;&nbsp;&nbsp;&nbsp;&nbsp;Da, onog blizu tebe, Filipse
<BR>&nbsp;&nbsp;&nbsp;&nbsp;&nbsp;Ja ću na njega, samo da isučem moje čaklje
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;"Čekajte, još ne znamo šta se dogodilo, mislim da su naprosto..."
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Ona dva Gatridže, noge su najbolje, rekao bih
<BR>&nbsp;&nbsp;&nbsp;&nbsp;&nbsp;Pogledaj onog, ide dole, jebeni pauci,
<BR>&nbsp;&nbsp;&nbsp;&nbsp;&nbsp;zbriši sa donje strane
<BR>&nbsp;&nbsp;&nbsp;&nbsp;&nbsp;"Do đavola, oni su se uzbudili, pa ovo je stravična greška..."
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Holc zaobiđi onog tamo
<BR>&nbsp;&nbsp;&nbsp;&nbsp;&nbsp;Iskasapi ga, iskasapi ga
<BR>&nbsp;&nbsp;&nbsp;&nbsp;&nbsp;Pogledaj ih, ne znaju šta ih je snašlo
<BR>&nbsp;&nbsp;&nbsp;&nbsp;&nbsp;Te prljave proklete bube
<BR>&nbsp;&nbsp;&nbsp;&nbsp;&nbsp;Pogodio si ga, pogodio pazi da se ne sruši
<BR>&nbsp;&nbsp;&nbsp;&nbsp;&nbsp;na tebe
<BR>&nbsp;&nbsp;&nbsp;&nbsp;&nbsp;Isuse, spalili su Daflera kao da je
<BR>&nbsp;&nbsp;&nbsp;&nbsp;&nbsp;Kasapi ih, bože, goni ih
<BR>&nbsp;&nbsp;&nbsp;&nbsp;&nbsp;Kopilad! - Iskasapi svakog ko je učestvo-
<BR>&nbsp;&nbsp;&nbsp;&nbsp;&nbsp;vao u nišanjenju
<BR>&nbsp;&nbsp;&nbsp;&nbsp;&nbsp;Daaa, nikad ne znaš šta ove stvari
<BR>&nbsp;&nbsp;&nbsp;&nbsp;&nbsp;Jebeni pauci nikada ne bi rekao da onako
<BR>&nbsp;&nbsp;&nbsp;&nbsp;&nbsp;velike noge mogu tako, oni
<BR>&nbsp;&nbsp;&nbsp;&nbsp;&nbsp;Gađaj onog još je
<BR>&nbsp;&nbsp;&nbsp;&nbsp;&nbsp;"...prokleti idioti oni..."
<BR>&nbsp;&nbsp;&nbsp;&nbsp;&nbsp;Seci ga, seci on je
<BR>&nbsp;&nbsp;&nbsp;&nbsp;&nbsp;Goni ih, goni ih tamo na desnoj strani,
<BR>&nbsp;&nbsp;&nbsp;&nbsp;&nbsp;Sranje, ta gnjida je zaglavila čaklje tamo gde
<BR>&nbsp;&nbsp;&nbsp;&nbsp;&nbsp;ti, polomi mu nogu pazi na ono
<BR>&nbsp;&nbsp;&nbsp;&nbsp;&nbsp;Hej tamo levo
<BR>&nbsp;&nbsp;&nbsp;&nbsp;&nbsp;Jebeni pauci
</TD></TR></TABLE>
<P class="next">
<A HREF=p22.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
