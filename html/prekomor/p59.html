<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>2.
<P>&nbsp;&nbsp;&nbsp;&nbsp;&nbsp;U podne narednog dana tri velika lovca-bombardera zaparala su nebo svojom grmljavinom i udaljila se u pravcu juga. Posle toga, jedna letelica je satima špartala nebo, visoko i bezvučno.
<BR>&nbsp;&nbsp;&nbsp;&nbsp;&nbsp;Obišao je ono ostrvo pod okriljem noći i razvio svoje pohabano jedro ne bi li se puštajući splav niz vetar, što više udaljio od onog pakla. Imao je kad sebe Cengovu kartu. Pecaljke sa udicama ostale su srećom na svom mestu. U magacinu puške više nije bilo nijednog metka, ali je od bajoneta napravio dobru ribarsku kuku.
<BR>&nbsp;&nbsp;&nbsp;&nbsp;&nbsp;Jedna mala tuna zakačila mu se na udicu u svitanje. Pobegla je dok ju je izvlačio. Nadao se da će ih biti više sada kada su gmazovi izlazili na kopno, ostavljajući njih na miru.
<BR>&nbsp;&nbsp;&nbsp;&nbsp;&nbsp;Pred podne upecao je malu ribu i još jednu pred zalazak sunca. Prespavao je najveći deo dana ispod bledog, mlakog i oblandastog sunčevog diska. Modrice i probijeni žuljevi otežavali su mu ležanje na leđima.
<BR>&nbsp;&nbsp;&nbsp;&nbsp;&nbsp;Sledeće noći ugledao je iznenadan blesak udaljene narandžaste svetlosti reflektovane od oblaka u blizini horizonta. Jenjavao je pretvarajući se u sjaj dok je boja čilela iz njega i na kraju je nestao. Posle toga naišao je valjajući tutnjajući udar zvuka. Bilo je i drugih rasprskavanja svetlosti, istina, znatno bleđih.
<BR>&nbsp;&nbsp;&nbsp;&nbsp;&nbsp;Visoko gore, srebrnaste tačke glatko su krstarile kroz tamu. Jedna za drugom iščezle su pretvarajući se u sjajne varnice nalik na svice - žute, tamno plave. Satelitski rat. Ubrzo su i oni nestali.
<BR>&nbsp;&nbsp;&nbsp;&nbsp;&nbsp;Probudio se u zoru i stao pogledom da pretražuje nebo ne bi li otkrio onu tanku srebrnastu nit koja je sezala u tamnu nebesku zdelu.
<BR>&nbsp;&nbsp;&nbsp;&nbsp;&nbsp;Sada je i ona bila smotana oko same sebe. Voren je, štiteći oči rukom, spustio pogled niz nebo prema svitanju i dole u daljini, gde ničeg nije trebalo da bude, otkrio još jednu bledu prugu.
<BR>&nbsp;&nbsp;&nbsp;&nbsp;&nbsp;Nebeska kuka bila je slomljena. Jedan njen deo se savijao naviše, a drugi je pao. Neko ju je naprosto prepolovio.
<BR>&nbsp;&nbsp;&nbsp;&nbsp;&nbsp;Dugo je posmatrao padanje te blede trake. Konačno ju je izgubio iz vida u sjaju sunca koje se uzdizalo. Muškarci i žene, inženjeri, radili su na njenom donjem kraju i on je pokušavao da zamisli kako je izgledalo bespomoćno beskrajno dugo padanje s tolike visine, koje se završavalo brzim sagorevanjem visoko u vazduhu. Kao zvezde padalice.
<BR>&nbsp;&nbsp;&nbsp;&nbsp;&nbsp;Koleno mu se nadulo tako da nije mogao da stoji pa je legao u senku jedra. Rana na vratu mu je pulsirala. Dobila je u međuvremenu plavičastu krastu. Nije smeo da je dodirne.
<BR>&nbsp;&nbsp;&nbsp;&nbsp;&nbsp;Uhvatila ga je groznica i on se znojio u deliričnom stanju. Video je svoju ženu kako korača prema njemu preko strmih talasa i dozivao je odebljalim suvim jezikom. Potom se ponovo našao u laguni lenjo plutajući i zureći u stepenaste sunčeve zrake koji su poigravali po njemu dok mu je rrrr nekog motora prelo u uvu.
<BR>&nbsp;&nbsp;&nbsp;&nbsp;&nbsp;Shvatio je da nema čega da se boji. Najpre malo plivanja u bistroj vodi, a potom kratak odmor i hladno piće s kockama leda u čaši, pa hrana, topli vruskavi tost, po kome curi puter i stejk pošteno nadeven slaninom, a zatim kuvana seckana govedina sa dobro ispečenim krompirom, ledeni čaj, puno čaja, pun bokal čaja, koji ispija u hladu.
<BR>&nbsp;&nbsp;&nbsp;&nbsp;&nbsp;A onda je znojenje prestalo i on je predahnuo. Prošlo je jato riba i on ulovi jednu, očistio ju je, ogulio i celu pojeo za ciglo minut vremena. Malo kasnije ulovio je još jednu i tek posle toga postao sposoban da razmišlja.
<BR>&nbsp;&nbsp;&nbsp;&nbsp;&nbsp;Zapitaće skidače o larvama, pade mu na um, iako od toga verovatno nije bilo vajde. Bio je uveren da one nisu prirodno pripadale gmazovima.
<BR>&nbsp;&nbsp;&nbsp;&nbsp;&nbsp;Prisetio se listova koje je napisao pre toliko vremena, svih onih zamršenih misli. Skidači su mrzeli mašine koje su upale u njihove zavičajne vode. Upoznali su ih tokom dugih godina putovanja. Te stvari koje su se trzale i zujale selile su ih, hranile i mešale pa ipak nisu bile pravi život. Različit od života koji se razvijao iz ničega, cvetajući svuda gde su se susretali hemijski elementi a sunčeva svetlost se probijala kroz gasni pokrivač.
<BR>&nbsp;&nbsp;&nbsp;&nbsp;&nbsp;Ta mržnja pomogla im je da izdrže dugo putovanje. Te tako, kada su videli čovekove proste bučne brodove smesta su i njih zamrzeli.
<BR>&nbsp;&nbsp;&nbsp;&nbsp;&nbsp;Mašine su to svakako unapred znale. Planirale su to. Lako. Tako lako.
<BR>&nbsp;&nbsp;&nbsp;&nbsp;&nbsp;Nastavio je da peca, ali nije ništa ulovio.
<BR>&nbsp;&nbsp;&nbsp;&nbsp;&nbsp;Te noći je video nove narandžaste bleskove na zapadu.
<BR>&nbsp;&nbsp;&nbsp;&nbsp;&nbsp;A onda, negde pred zoru, neke stvari su počele da se kreću na nebu. Oblici su klizili kroz crnilo, hvatajući sunčevu svetlost kako je sunce izlazilo iz Zemljine senke.
<BR>&nbsp;&nbsp;&nbsp;&nbsp;&nbsp;Bile su blizu, kretale su se brzo, a njihove orbite ponavljale su se za manje od sat vremena. Bile su velike i nepravilnog oblika, sa zrnastim šarenkastim površinama. To što je Voren bio u stanju da razazna pojedinosti na njima značilo je da su daleko veće od brodova koji su doneli gmazove i skidače; veličine asteroida.
<BR>&nbsp;&nbsp;&nbsp;&nbsp;&nbsp;Nikakve odbrambene letelice nisu se podigle u vazduh da presretnu ova obličja. Nije preostao nijedan vojni satelit; nigde nijednog visokoenergetskog lasera. Nijednog oružja sa usnopljenim česticama. Ni traga od aparata koji su više od pola veka održavali nuklearni mir između ljudskih bića.
<BR>&nbsp;&nbsp;&nbsp;&nbsp;&nbsp;Brodovi su upijali sunčevu svetlost, odajući neobično sjajno sivilo. Dok je Voren posmatrao, počeli su da se raščlanjuju. Komadine su otpadale i padale, neprekidno se razlažući, dok su letele nebom.
<BR>&nbsp;&nbsp;&nbsp;&nbsp;&nbsp;U zoru se svetlost vratila na nebo. Oko splava okean beše obezbojen. Voda je u blizini bila bleda, s jednom granicom, na više od sto metara udaljenosti, posle koje je ponovo poprimala tamnoplavu boju.
<BR>&nbsp;&nbsp;&nbsp;&nbsp;&nbsp;Ispod njega se nalazilo nešto. Nije se pokretalo. Voren je ćutke stajao, piljeći dole.
<BR>&nbsp;&nbsp;&nbsp;&nbsp;&nbsp;Neka mašina? Sa onih sivih brodova? Ali ona ništa nije preduzimala.
<BR>&nbsp;&nbsp;&nbsp;&nbsp;&nbsp;Ispitao je tu stvar štapom. Nije bilo nikakvog otpora. Struja je bila slaba i posle kraćeg vremena mogao je da kaže da se splav uopšte nije kretao, da nije sledio postojan pritisak talasa.
<BR>&nbsp;&nbsp;&nbsp;&nbsp;&nbsp;Ona stvar odozdo držala ga je čvrsto na ovom mestu.
<BR>&nbsp;&nbsp;&nbsp;&nbsp;&nbsp;Morao je da rizikuje. Brzo se nagnuo preko ivice i gurnuo glavu pod vodu. Jedna linija je polazila od sredine splava, protežući se do nečeg belog. Nečeg tvrdog. Ćilibarska fosforescentnost talasala se kroz to.
<BR>&nbsp;&nbsp;&nbsp;&nbsp;&nbsp;Posmatrao je čitav sat, a to se nije pomeralo, nije se uzdizalo prema površini ili odmicalo u stranu.
<BR>&nbsp;&nbsp;&nbsp;&nbsp;&nbsp;Nijedna riba se nije usuđivala da mu priđe. Ako ostane ovde i ništa ne preduzme umreće od gladi.
<BR>&nbsp;&nbsp;&nbsp;&nbsp;&nbsp;Puška beše beskorisna, te on uze nož. Zaronio je i stao brzo da gnjura nadole. Osećao se manje ranjivim ispod površine.
<BR>&nbsp;&nbsp;&nbsp;&nbsp;&nbsp;Prelamanje mu je prevarilo oči. Bilo je dublje nego što je mislio, veće, i umalo nije odustao nadomak toga.
<BR>&nbsp;&nbsp;&nbsp;&nbsp;&nbsp;Pluća su mu već gorela. Razni obrasci jurili su preko lica biserastih zidova. Uvajajući se, pogledao je kroz njih, i ugledao spratove i nivoe u pozadini. Ništa se unutra nije pomicalo.
<BR>&nbsp;&nbsp;&nbsp;&nbsp;&nbsp;Dole još niže ukazala se rupa i on zapliva prema njoj dok mu se grlo grčilo. Morao je baciti pogled pod tu stvar, ne bi li otkrio neku mašinu, pogonski motor ili nešto treće što ju je pokretalo. Kada je zamakao za oštru ivicu rupe, pregnuo se naviše zureći u polomljenu ivicu svetlosti i već u sledećem trenu lice mu se probi do vazduha.
<BR>&nbsp;&nbsp;&nbsp;&nbsp;&nbsp;Gutao je vazduh kao riba na suvom. Bio je to jedan vazdušni džep uklješten između dva nivoa. Plutao je za trenutak pokušavajući da razazna strukture od nejasnih slika oko sebe, zbunjen tečnim uzajamnim dejstvom vode i svetlosti. Prozirni zidovi mešali su srebrnasta vazdušna punjenja s mreškajućim strelama zelene sunčeve svetlosti.
<BR>&nbsp;&nbsp;&nbsp;&nbsp;&nbsp;Ovde nije bilo ničeg mehaničkog. Plivao je pored šarenkastih zamrljanih granica. Površine behu glatke, s mekom otpornošću na pritisak. Neke su bile zakrivljene, a druge ravne. Otkrio je jednu ispupčenu ivicu i uspuzao se na nju.
<BR>&nbsp;&nbsp;&nbsp;&nbsp;&nbsp;Predahnuo je okružen poigravanjem filtrirane svetlosti boje žada. Video je da je bela tvar od koje su načinjeni zidovi, spojena gotovo bez šavova, od one vrste blokova koji su se nasukali na ostrvo i koje mu je Ceng pokazao. Ispust je bio uzan i neravan. Puzeći duž njega dospeo je do niskog zida na koji je mogao da se popne. Iza njega ležao je ravan pod, izbušen nasumično raspoređenim rupama širokim bezmalo metar. Iza toga bilo je još mnogo čega.
<BR>&nbsp;&nbsp;&nbsp;&nbsp;&nbsp;Dugo je i oprezno istraživao ovaj lavirint spuštajući se u uglačane uzane hodnike. Činilo se da tu nema nikakve logike: samo kombinacija vijugavih prolaza i male sobe. Otprilike trećina čitave strukture sadržala je zarobljen vazduh. Cevi ispunjene vodom presecale su nepravilne sobe u nekoj vrsti krivolinijske logike.
<BR>&nbsp;&nbsp;&nbsp;&nbsp;&nbsp;Probio se naviše sledeći strelu svetlosti koja se spuštala kroz mlečne zidove. A tamo - oprema, nemarno zgumana u gomile, pregršt elektronike, ventili, cevi i kablovi. Komplet retorti. Bila je tu i jedna čitava radio-oprema, složena, zapečaćena protiv vode, nedirnuta, s pomoćnim baterijama za vanredne slučajeve; dobar brodski komplet s visokofrekventnim linijama.
<BR>&nbsp;&nbsp;&nbsp;&nbsp;&nbsp;Ti ostaci bili su nerazvrstani, razbacani po dugačkoj prostoriji koja je imala više okruglih otvora na podu. Nije bilo nikakvih znakova koji bi upućivali na način na koji je sve to dospelo ovamo.
<BR>&nbsp;&nbsp;&nbsp;&nbsp;&nbsp;Nakratko se pozabavio radijom. Nedostajala je jedna žica-spojnica, ali on joj je brzo pronašao zamenu u obližnjem kršu i sredio aparat tako da je ovaj mogao da funkcioniše. Bio je težak, ali on je verovao da će uspeti da ga prebaci na splav. Netremično je posmatrao debeo kabl koji se pružao prema splavu.
<BR>&nbsp;&nbsp;&nbsp;&nbsp;&nbsp;Zeleni prsti sunčeve svetlosti sada su padali koso: sumrak. Pronašao je rupu u podu koja je vijugala nekih deset metara da bi na kraju izbila na spoljašnji zid ove građevine. Dva minuta duboko je disao puneći krv kiseonikom, a zatim je skliznuo u otvor probijajući se kroz široku cev koja je vodila napolje u otvorenu vodu. Kada je izašao iz cevi, teskobe u grudima nestade i on otvori usta, puštajući da vazduh izjuri napolje. Kako se uzdizao prema površini pritisak okeana je popuštao, dozvoljavajući preostalom vazduhu u plućima da se raširi. Usta su mu stvarala naizgled nepresušnu fontanu krupnih mehurića koji su se uzdizali prema splavu.
<BR>&nbsp;&nbsp;&nbsp;&nbsp;&nbsp;More je zapljuskivalo škripeće daske. Ribe su iskakale, a horizont je bio jedna crta. More se ponovo oporavljalo posle duge vladavine gmazova. Cvetalo je, a jata riba su se vraćala. Sada je mogao ovde da preživi.
<BR>&nbsp;&nbsp;&nbsp;&nbsp;&nbsp;Uzeo je svoje pecaljke i pušku i zaronio. Ponovo se približio onoj tvorevini. Sa jenjavanjem sunčeve svetlosti ribe su se okupljale u zaklonjenim otvorima i cevima. Zabacio je udice u tom pravcu i ulovio tri komada.
<BR>&nbsp;&nbsp;&nbsp;&nbsp;&nbsp;Mrak se brzo spustio. Legao je na pod. U lavirintu je bilo dovoljno vazduha da izdrži celu noć. Imao je vremena da razmisli o sutrašnjici. Nemirno je dremao, a misli su mu te noći bile isprekidane i nejasne.
<BR>&nbsp;&nbsp;&nbsp;&nbsp;&nbsp;Nad horizontom se više nisu zapažala nikakvi bleskovi. Jedan deo je, dakle, okončan, pomislio je. Suprotstaviti jednu životnu vrstu drugoj. Cilj je bio - poremetiti ionako nesigurnu ravnotežu i navesti ljudsku rasu da pomisli da je posredi jednostavna borba protiv nečega iz mora.
<BR>&nbsp;&nbsp;&nbsp;&nbsp;&nbsp;Ljudi su uradili ono što su uvek činili u grupama i ta stvar im je na neki način izmakla. Uspeli su, takođe, da unište Nebesku kuku.
<BR>&nbsp;&nbsp;&nbsp;&nbsp;&nbsp;Činili su sve to nesvesni da je nešto odnekud htelo da jedan život dokine drugi odnosno da se životni oblici međusobno satru. Sve to zarad raščišćavanja prostora za sive brodove koji su sada zasipali okean, daleko od besplodnih bitaka koje su besnele na kontinentima.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Nešto se kretalo iza tih zidova.
<BR>&nbsp;&nbsp;&nbsp;&nbsp;&nbsp;Probudio se u trenu i još sasvim ukrućen od spavanja pretražio obližnja biserasta okna svetlosti. Vazduh i voda uzajamno su se mešali, hvatajući hladno svetlucanje zore, obmanjujući oči...
<BR>&nbsp;&nbsp;&nbsp;&nbsp;&nbsp;Tamo; brzi, streloviti pokreti. Skidači.
<BR>&nbsp;&nbsp;&nbsp;&nbsp;&nbsp;Ušli su kroz cevi s vodom, plivajući blizu njegove prostorije. Na neki način ovi skidači su znali za prošla vremena, znali za težak i spor napredak, znali za strpljenje koje je to zahtevalo.
<BR>&nbsp;&nbsp;&nbsp;&nbsp;&nbsp;Bili su potrebni sati da bi se razumelo i još više da bi se pronašle prave reči. Doneli su nešto za šta su verovatno verovali da može da posluži kao sredstvo za pisanje. Gruba pisaljka jedva da je mogla da zagrebe uljaste, naborane listove koje su mu dali. Napisao je, oni su mu odgovorili i on se upinjao da prozre smisao kroz nagomilane nizove reči.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;SIVE STVARI PLUTAJU DUBOKO DOLE. ONE PREKOPAVAJU MORE NJIHOVE FABRIKE ZVEČE MOŽEMO DA IH ČUJEMO. NJIHOVI ZVUCI ZAPRETENI U VODENE RAVNICE ČUJU SE NADALEKO. ONE PRAVE MNOGE KOPIJE SAMIH SEBE. GMAZOVI SU OTIŠLI NA KOPNO SIVE STVARI MISLE DA SU BEZBEDNE.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Voren je za sebe znao da je tvrd čovek, nezainteresovan za razgovor, neprijatan za ostale članove posade, opušten jedino sa svojom ženom a i to je trajalo svega nekoliko godina, pre nego što se sivi zid spustio između njih. U njemu je bilo nekakve praznine, znao je to bez osećanja sramote ili gubitka, ne doživljavajući to kao nedostatak već kao jedan prazan prostor - prazninu koja mu je omogućavala da čuje šapat vetra, pljuskanje talasa i da, zahvaljujući toj praznini, stvarno sluša, ne razmišljajući o tome kao o pozadini neprestanog suludog brbljanja ljudi, već kao o zasebnoj pesmi, disanju planete. Otuda je imao uvo za skidače i stvari koje su oni doznačavali i pokazivali, ali ih nisu izgovarali. Pretvarao ih je u reči jer je bio, ipak, neizbežno čavek i pisanje je predstavljalo način da ih utvrdi, jedan čisto ljudski impuls nasuprot delovanju zuba vremena: pričvršćivanje stvari rečima. A ta praznina ga je spasla, godine unutrašnje tišine urodile su mirnoćom koja je sada bila čvrsta, poput stene.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;ONI MISLE DA SU BEZBEDNI. ONI MISLE DA POSTOJIMO SAMO MI UHVAĆENI U ZAMKU OVOG SVETA. DONOSIMO TI ORUĘE. POZNAJEMO OVE VODE. SIVE MAŠINE SE SADA KREĆU NE OSEĆAJU NE MOGU DA ZNAJU. NE MOGU DA ISKUSE OVE VODE.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Tog poslepodneva skidači su doneli još brodskih ostataka olupina dovlačeći ih s mukom u mrežama od užadi koje su sami napravili: čitava jata vukla su taj tovar. Počeo je da prebira po tom kršu, odvajajući konusne delove, razmišljajući.
<BR>&nbsp;&nbsp;&nbsp;&nbsp;&nbsp;Baktao se s jednom antenom, sastavljajući je od kablova kada je svetlost najednom izbledela. Podigavši glavu video je da jedna dugačka senka pluta pored njegovog splava. Dno joj je bilo sazdano od izukrštanih daska i greda.
<BR>&nbsp;&nbsp;&nbsp;&nbsp;&nbsp;Pristala je uz njegov splav, a Voren se zabrinuto pitao da li je to poticalo od onih sivih brodova: nešto što je krstarilo i pronalazilo preživele. Čučao je između motora i delova zureći naviše. Nije video nijednog gmaza.
<BR>&nbsp;&nbsp;&nbsp;&nbsp;&nbsp;Nešto je pljusnulo u vodu i izazvalo kaskadu mehurića. Uvijalo se i mlatilo i Voren odjednom vide da je to žena. Plivala je oko velikog oblika osmatrajući ga odozgo. Povukla je nešto, shvatila da je učvršćeno i nastavila da istražuje. Pogledala je dole, prestala da maše rukama i nogama i sada je naprosto lebdela u vodi netremično posmatrajući. Imao je utisak da gleda kroz mlečne blokove svetlosti i da može da ga vidi. Neposredno pre no što joj je ponestalo vazduha načinila je jedan gest, kratak brz signal i pohitala naviše dok je vazduh prštao iz nje.
<BR>&nbsp;&nbsp;&nbsp;&nbsp;&nbsp;Ljudi. Drugi muškarci i žene koji su se osposobili da žive na moru. Preživeli.
<BR>&nbsp;&nbsp;&nbsp;&nbsp;&nbsp;A onda je jedan skidač ušao u vidno polje, a zatim više njih i Voren je namah shvatio da su oni doveli ove ljude na njihovom velikom splavu, doveli ih ovamo.
<BR>&nbsp;&nbsp;&nbsp;&nbsp;&nbsp;Udruživanje grupe otrcanih preživelih i tuđina bez ruku na talasima okeana koji su već opustošile sive mašine.
<BR>&nbsp;&nbsp;&nbsp;&nbsp;&nbsp;Imali su malo toga sa čim bi mogli da rade. Olupine. Spasena plovila. Možda su neki brodovi uspeli da pobegnu s kopna, gde se smrt i dalje širila. Mogli su, međutim, da naprave stvari.
<BR>&nbsp;&nbsp;&nbsp;&nbsp;&nbsp;Bio je prilično siguran da bi radio, ukoliko bi on uspeo da razapne antenu preko splava, mogao da dosegne orbitalne svemirske stanice, da čuje koju reč od njih, pod uslovom da je iko još bio živ.
<BR>&nbsp;&nbsp;&nbsp;&nbsp;&nbsp;Moraće da načini paraboličnu antenu i da emituje u uzanom konusu bez ikakvih pobočnih rasejavanja. Ukoliko bi emitovao na kratke mahove, jedina šansa da budu otkriveni podudarala se s mogućnošću da jedan od njihovih orbitalnih letećih objekata prođe kroz taj konus.
<BR>&nbsp;&nbsp;&nbsp;&nbsp;&nbsp;Čak i ako se to ne dogodi, nema sumnje da je na moru bilo još ljudi. Moraće da budu oprezni da bi izbegli otkrivanje.
<BR>&nbsp;&nbsp;&nbsp;&nbsp;&nbsp;Sive stvari će pričekati da se bitka na kopnu okonča. Potom će krenuti. Moraće da izađu iz mora da bi zauzele čvrsto tlo. Ali najpre će morati da pređu preostala područja okeana, a sada je to bilo more sa skidačima u njemu i ljudima na njemu, život koji se borio i izgubio, istrajavao, ponovo se borio i ćutke se nastavljao, gledajući napred i nagonski tražeći drugi život, čekajući da sive stvari ponovo krenu - život je moćan i ispitivački kakav je vazda bio, još opasan i nadirući.
<BR>&nbsp;&nbsp;&nbsp;&nbsp;&nbsp;Dokrajčio je tunu skakačicu, čekajući. Nije proteklo mnogo vremena, a srebrnasto nebo iznad njega rasprslo se u dragulje i ona žena se probi kroz mehuriće snažno se potiskujući nadole rukama i nogama. Kružila je proučavajući. Čak i ovako duboko osećao je sporo valjanje talasa od koga je ova struktura škripala.
<BR>&nbsp;&nbsp;&nbsp;&nbsp;&nbsp;Ustao je. Ugledala ga je i mahnula. Sa iznenadnim uzbuđenjem uzdigao je ruke u vazduh i stao mahnito njima da mlatara. Vikao je. Iako je znao da još ne može da ga čuje.
</TD></TR></TABLE>
<P class="next">
<A HREF=p60.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
