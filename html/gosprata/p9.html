<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>9.
<P>&nbsp;&nbsp;&nbsp;&nbsp;&nbsp;Oklevala je časak pre nego će odgovoriti. Pomislio je da je bila tako strašno smetena da nije mogla da predvidi pitanje.
<BR>&nbsp;&nbsp;&nbsp;&nbsp;&nbsp;"Centralna vlast? Ne, više ništa slično ne postoji na Uriji već oko hiljadu godina. Niti na bilo kom od naprednih svetova. Vlade pripadaju prošlosti ljudskog roda. Mi imamo mašine koje obezbeđuju obavljanje izvesnih poslova, kao što je raspodela. I policiju, ali ona gotovo nikada ne interveniše."
<BR>&nbsp;&nbsp;&nbsp;&nbsp;&nbsp;"A Služba bezbednosti?"
<BR>&nbsp;&nbsp;&nbsp;&nbsp;&nbsp;"Ona nadgleda samo saobraćajnice i, mislim, kolonizaciju novih svetova."
<BR>&nbsp;&nbsp;&nbsp;&nbsp;&nbsp;"A ko održava vezu između Urije i Službe?"
<BR>&nbsp;&nbsp;&nbsp;&nbsp;&nbsp;"Savet. Tri čoveka i jedan Urijac."
<BR>&nbsp;&nbsp;&nbsp;&nbsp;&nbsp;"Vi radite za njih?"
<BR>&nbsp;&nbsp;&nbsp;&nbsp;&nbsp;Izgledala je uvređena.
<BR>&nbsp;&nbsp;&nbsp;&nbsp;&nbsp;"Ja ne radim ni za koga. Zamolili su me da vas vidim, Žorže, i da vas upozorim na ono što vas čeka ako napustite planetu."
<BR>&nbsp;&nbsp;&nbsp;&nbsp;&nbsp;"Zašto ste to uradili?" upita Korson oštrim glasom.
<BR>&nbsp;&nbsp;&nbsp;&nbsp;&nbsp;"Zato što biste izgubili svoju ličnost da ste pokušali da napustite planetu. Vaša sudbina bi se izmenila i nikada me ne biste sreli."
<BR>&nbsp;&nbsp;&nbsp;&nbsp;&nbsp;Usne mu zadrhtaše.
<BR>&nbsp;&nbsp;&nbsp;&nbsp;&nbsp;"To je bio lični razlog", reče Korson. "Ali zašto se savet zanima za mene?"
<BR>&nbsp;&nbsp;&nbsp;&nbsp;&nbsp;"Nisu mi kazali. Smatram da misle da ćete biti potrebni Uriji. Boje se da se neka opasnost ne svali na planetu i smatraju da jedino vi možete da iziđete s njom na kraj. Zašto, ne znam."
<BR>&nbsp;&nbsp;&nbsp;&nbsp;&nbsp;"Imam neku ideju tim povodom", reče Korson. "Možete li me povesti njima?"
<BR>&nbsp;&nbsp;&nbsp;&nbsp;&nbsp;Pitanje kao da je porazilo Antonelu.
<BR>&nbsp;&nbsp;&nbsp;&nbsp;&nbsp;"Bojim se da bi to bilo teško. Oni žive tri stotine godina u budućnosti, a ja lično nemam nikakve mogućnosti da putujem kroz vreme."
</P></TD></TR></TABLE>
<P class="next">
<A HREF=p10.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
