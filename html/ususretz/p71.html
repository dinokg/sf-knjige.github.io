<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>18.
<P>&nbsp;&nbsp;&nbsp;&nbsp;&nbsp;Seldon je takođe proveo rđavu noć, a ni naredni dan nije obećavao da će biti išta bolji. Nije bilo mnogo prilika kada je Dors unosila nemir u Harija. Ali, ovog puta, bio je više nego uznemiren."
<BR>&nbsp;&nbsp;&nbsp;&nbsp;&nbsp;"Kakvu si samo glupost učinila!" reče on. "Nije li ti bilo dovoljno to što smo svi odseli u Hotelu Kupola? Već sama ta činjenica bila je dovoljna da jednog paranoika navede na pomisao da je reč o nekoj vrsti zavere."
<BR>&nbsp;&nbsp;&nbsp;&nbsp;&nbsp;"Kako? Pa, Hari, bili smo nenaoružani. Bila je to neka vrsta provoda za sve nas, kruna rođendanskog slavlja. Nismo ga ni na kakav način ugrožavali."
<BR>&nbsp;&nbsp;&nbsp;&nbsp;&nbsp;"Da, a onda si ti upala u carski kompleks. Bilo je to neoprostivo. Upala si u dvor i poremetila moj sastanak sa generalom - premda sam ti, u više navrata, izričito rekao da ne želim da se tamo pojaviš. Znaš, imao sam i ja neke svoje zamisli."
<BR>&nbsp;&nbsp;&nbsp;&nbsp;&nbsp;"I tvoje želje i tvoja naređenja i tvoje zamisli", odvrati Dors, "sve to po važnosti ustupa mesto tvojoj bezbednosti. Imala sam, pre svega, to u vidu."
<BR>&nbsp;&nbsp;&nbsp;&nbsp;&nbsp;"Nisam bio ni u kakvoj opasnosti."
<BR>&nbsp;&nbsp;&nbsp;&nbsp;&nbsp;"Tvoja bezbednost nije nešto što bih tek tako mogla zanemariti. Imali smo već dva nasrtaja na tvoj život. Kako možeš biti siguran da nije moglo doći i do trećeg?"
<BR>&nbsp;&nbsp;&nbsp;&nbsp;&nbsp;"Ta dva nasrtaja zbila su se kada sam još bio prvi ministar. Moguće je da su tada postojali razlozi da budem ubijen. A ko bi, sada, imao razloga da ubije jednog omatorelog matematičara?"
<BR>&nbsp;&nbsp;&nbsp;&nbsp;&nbsp;"Upravo to želim da ustanovim", odgovori Dors, "i, isto tako, ono što želim da predupredim. I što se toga tiče, istragu ću morati da započnem baš ovde, u okviru projekta."
<BR>&nbsp;&nbsp;&nbsp;&nbsp;&nbsp;"Ne. Samo ćeš nepotrebno uznemiriti moje ljude. Ostavi ih na miru."
<BR>&nbsp;&nbsp;&nbsp;&nbsp;&nbsp;"Baš je to ono što ne mogu da učinim. Hari, dužnost mi je da te zaštitim i dvadeset osam godina provela sam sva se tome posvetivši. Ne možeš me sada sprečiti."
<BR>&nbsp;&nbsp;&nbsp;&nbsp;&nbsp;Neki odsjaj u njenim očima nagna Seldona da shvati da će, ma šta joj on rekao, postupiti po svome.
<BR>&nbsp;&nbsp;&nbsp;&nbsp;&nbsp;Seldonova bezbednost stajala je iznad svega.
</P></TD></TR></TABLE>
<P class="next">
<A HREF=p72.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
