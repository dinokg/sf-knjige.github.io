<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>8.
<P>&nbsp;&nbsp;&nbsp;&nbsp;&nbsp;Manela dođe da se vidi sa Seldonom skoro odmah posle toga.
<BR>&nbsp;&nbsp;&nbsp;&nbsp;&nbsp;"Izvinite, Hari, ali šta vam je Dors maločas rekla?"
<BR>&nbsp;&nbsp;&nbsp;&nbsp;&nbsp;Seldon ponovo podiže pogled. Stalno ga prekidaju.
<BR>&nbsp;&nbsp;&nbsp;&nbsp;&nbsp;"Ništa važno. Nešto o Vandinom snu."
<BR>&nbsp;&nbsp;&nbsp;&nbsp;&nbsp;Manela napući usne. "Znala sam. Vanda mi je kazala da ju je Dors ispitivala o tome. Zbog čega ne ostavi devojčicu na miru? Čovek bi pomislio da je ružan san neka vrsta zločina."
<BR>&nbsp;&nbsp;&nbsp;&nbsp;&nbsp;"U stvari", primeti Seldon, tešeći je, "reč je o nečem što je Vanda upamtila kao deo svog sna. Ne znam da li ti je Vanda to rekla, ali, kako izgleda, u snu je čula nešto o 'limunadnoj smrti'."
<BR>&nbsp;&nbsp;&nbsp;&nbsp;&nbsp;"Hmmm". Manela je nekoliko trenutaka ćutala, a onda reče: "To, verovatno, nema nikakvog značaja. Vanda je naprosto luda za limunadom i očekuje da će je na proslavi biti u izobilju. Obećala sam joj da ćemo spremiti i malo limunade sa mikogenskim dodacima i sada je naprosto ne može dočekati."
<BR>&nbsp;&nbsp;&nbsp;&nbsp;&nbsp;"I tako, ako je čula nešto što joj je zvučalo kao limunada, morala je to doživeti baš kao limunadu."
<BR>&nbsp;&nbsp;&nbsp;&nbsp;&nbsp;"Da... A što da ne?"
<BR>&nbsp;&nbsp;&nbsp;&nbsp;&nbsp;"Zato što, u tom slučaju... šta misliš da je stvarno bilo rečeno? Nešto je morala čuti, da bi to potom pogrešno protumačila."
<BR>&nbsp;&nbsp;&nbsp;&nbsp;&nbsp;"Ipak, ne mislim da baš mora biti tako. Ali zbog čega uopšte pridajemo toliko važnosti ružnom snu jednog deteta? Molim vas, ne želim da joj se to više pominje. Suviše je uznemirava."
<BR>&nbsp;&nbsp;&nbsp;&nbsp;&nbsp;"Slažem se. Postaraću se da ni Dors više to ne spominje - ne, bar, detetu."
<BR>&nbsp;&nbsp;&nbsp;&nbsp;&nbsp;"U redu. Ne tiče me se, Hari, što je Vandina baka. Ja sam Vandina majka i ono što ja želim mora doći na prvo mesto."
<BR>&nbsp;&nbsp;&nbsp;&nbsp;&nbsp;"Bespogovorno", odvrati Seldon pomirljivo i ostade da gleda za Manelom dok je ova izlazila. Još jedan teret - beskonačno nadigravanje između te dve žene.
</P></TD></TR></TABLE>
<P class="next">
<A HREF=p62.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
