<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>16.
<P>&nbsp;&nbsp;&nbsp;&nbsp;&nbsp;Rajč, Manela i Belis čekali su u svemirskoj luci.
<BR>&nbsp;&nbsp;&nbsp;&nbsp;&nbsp;Hipersvemirski brod spremao se za uzletanje i njih troje već su predavali svoj prtljag.
<BR>&nbsp;&nbsp;&nbsp;&nbsp;&nbsp;"Tata, pođi i ti sa nama", obrati se Rajč ocu.
<BR>&nbsp;&nbsp;&nbsp;&nbsp;&nbsp;Seldon zavrte glavom. "Ne mogu."
<BR>&nbsp;&nbsp;&nbsp;&nbsp;&nbsp;"Ako se predomisliš, kod nas će uvek biti mesta i za tebe."
<BR>&nbsp;&nbsp;&nbsp;&nbsp;&nbsp;"Znam, Rajče. Zajedno smo skoro već četrdeset godina - i, moram ti reći, bile su to lepe godine. Dors i ja baš smo imali sreće što smo naišli na tebe."
<BR>&nbsp;&nbsp;&nbsp;&nbsp;&nbsp;"Ja sam taj srećnik." Oči mu se ispuniše suzama. "Ne misli da ne pomišljam na mamu svakog dana."
<BR>&nbsp;&nbsp;&nbsp;&nbsp;&nbsp;"Znam." Seldon žalostivo pogleda u stranu. Vanda se baš igrala sa Belis, kada se začu glas koji je pozivao putnike da pristupe ukrcavanju u brod.
<BR>&nbsp;&nbsp;&nbsp;&nbsp;&nbsp;Sve troje to učiniše, posle suznog oproštaja Vande sa roditeljima. Rajč se još jednom osvrnu da mahne ocu i na licu mu se javi osmeh slabo prikrivene tuge.
<BR>&nbsp;&nbsp;&nbsp;&nbsp;&nbsp;Seldon mu takođe mahnu, a onda obgrli Vandu oko ramena.
<BR>&nbsp;&nbsp;&nbsp;&nbsp;&nbsp;Samo mu je još ona ostala. Jedno po jedno, tokom minulih godina, gubio je prijatelje i one koje je voleo. Demerzel je otišao da se nikad ne vrati; cara Kleona više nije bilo; njegova ljubljena Dors nestala je zauvek; njegov verni prijatelj, Jugo Amaril, više nije bio među živima. A sada, evo, odlazi i Rajč, njegov jedini sin.
<BR>&nbsp;&nbsp;&nbsp;&nbsp;&nbsp;Ostala mu je još samo Vanda.
</P></TD></TR></TABLE>
<P class="next">
<A HREF=p98.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
