<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>23.
<P>&nbsp;&nbsp;&nbsp;&nbsp;&nbsp;"Siguran sam da je upalilo", reče Seldon. "Razume se, ne možemo očekivati da će se stvari odmah preokrenuti. Biće potrebno vremena. Ipak, mislim da se sada kreću u dobrom pravcu. Uočio sam to i kada sam, onomad, prekinuo Namartijev govor na univerzitetu. Publika ga je prihvatala sve dok mu se nisam suprotstavio, ispoljavajući hrabrost preko svih očekivanja. Istog časa su počeli da prelaze na moju stranu."
<BR>&nbsp;&nbsp;&nbsp;&nbsp;&nbsp;"Misliš da se ovo može uporediti sa tim?" upita Dors sumnjičavo.
<BR>&nbsp;&nbsp;&nbsp;&nbsp;&nbsp;"Naravno. Ako već ne raspolažem psihoistorijom, mogu koristiti poređenja. Evo, imali smo premijera izloženog napadima sa svih strana i on se s tim suočio sa osmehom i smehom, najnerobotskijim gestom koji je mogao izvesti, tako da je to, sam po sebi, bio najbolji odgovor na postavljeno pitanje. I, naravno, naklonosti su se počele okretati na njegovu stranu. Ništa to nije moglo sprečiti. Ipak, to je samo početak. Moraćemo sačekati Sina Sunca, Četrnaestog, i saslušati šta će on imati da kaže."
<BR>&nbsp;&nbsp;&nbsp;&nbsp;&nbsp;"I veruješ da će i to proći dobro?"
<BR>&nbsp;&nbsp;&nbsp;&nbsp;&nbsp;"Bezuslovno."
</P></TD></TR></TABLE>
<P class="next">
<A HREF=p25.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
