<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H2>Četvrti deo: VANDA SELDON
<P>&nbsp;&nbsp;&nbsp;&nbsp;&nbsp;SELDON, VANDA. Tokom poslednjih godina svog života, Hari Seldon je postao sasvim vezan (neki, čak, kažu zavisan) za svoju unuku Vandu. Ostavši bez roditelja u ranoj mladosti, Vanda Seldon se sva posvetila projektu psihoistorije svog dede, popunjavajući prazninu koju je za sobom ostavio Jugo Amaril.
<BR>&nbsp;&nbsp;&nbsp;&nbsp;&nbsp;Sadržina rada Vande Seldon ostala je najvećim delom obavijena velom tajne, budući da je radila gotovo u potpunoj osami. Jedini koji su imali pristup istraživanjima Vande Seldon bili su sam Hari Seldon i jedan mladi čovek, Stetin Palver (čijem će potomku Primu Palveru, četiri stotine godina kasnije, biti pripisan ponovni procvat Trantora, kada je planeta nikla iz pepela posle Velikog Haranja, 300. godine zadužbinske ere).
<BR>&nbsp;&nbsp;&nbsp;&nbsp;&nbsp;Premda je puna mera doprinosa Vande Seldon utemeljivanju Zadužbine ostala nepoznata, van svake je sumnje da je on bio izuzetno velik...
<BR>
<BR>&nbsp;&nbsp;&nbsp;&nbsp;&nbsp;ENCIKLOPEDIJA GALAKTIKA
</P></TD></TR></TABLE>
<P class="next">
<A HREF=p82.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
