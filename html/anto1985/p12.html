<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>Robert T. Kurosaka: NE ZAZIVAJ ĐAVOLA
<P>&nbsp;&nbsp;&nbsp;&nbsp;&nbsp;Materijalizator je bio završen.
<BR>&nbsp;&nbsp;&nbsp;&nbsp;&nbsp;Ned Kvin se odmače, obrisa šake i zadivljeno osmotri oveći pult sa brojčanicima, svetiljkama i prekidačima. U ovaj projekat uložio je više godina rada i silan novac. No, najzad je bio okončan.
<BR>&nbsp;&nbsp;&nbsp;&nbsp;&nbsp;On stavi metalni šlem na glavu i uključi kablove u kontrolnu ploču. Zatim okrenu prekidač za stavljanje uređaja u pogon i reče: "Novčanicu od deset dolara."
<BR>&nbsp;&nbsp;&nbsp;&nbsp;&nbsp;Začulo se neobično zujanje, a onda se u prijemniku pojavio komad papira. Ned ga pomno ispita. Novčanica je bila prava.
<BR>&nbsp;&nbsp;&nbsp;&nbsp;&nbsp;"Martini", reče on.
<BR>&nbsp;&nbsp;&nbsp;&nbsp;&nbsp;Ponovo se oglasi zujanje. U prijemniku se pojavi lokva. Ned opsova u sebi. Još će puno morati da uči.
<BR>&nbsp;&nbsp;&nbsp;&nbsp;&nbsp;"Bocu viskija", reče on.
<BR>&nbsp;&nbsp;&nbsp;&nbsp;&nbsp;Odmah posle zujanja pojavi se poznata, mrka boca. Ned isproba sadržaj i osmehnu se.
<BR>&nbsp;&nbsp;&nbsp;&nbsp;&nbsp;Zakikotavši se, nastavio je da vrši opite. Povećao je zonu prijemnika i pripremio se za svoj najveći opit. Uz bezgranično bogatstvo koje mu je sada stajalo na raspolaganju mogao je da poželi neke stvari o kojima svi inače u potaji snevamo.
<BR>&nbsp;&nbsp;&nbsp;&nbsp;&nbsp;Ponovo je uključio materijalizator, duboko udahnuo i rekao: "Devojku."
<BR>&nbsp;&nbsp;&nbsp;&nbsp;&nbsp;Kada se zujanje utišalo u prijemniku je stajala jedna ljupka devojka. Bila je naga. Ned nije ništa kazao o odeći. Bila je pegava u licu i imala je kikice. Najviše joj je moglo biti osam godina.
<BR>&nbsp;&nbsp;&nbsp;&nbsp;&nbsp;"Pakao", promrmlja Ned Kvin.
<BR>&nbsp;&nbsp;&nbsp;&nbsp;&nbsp;Zzzzum.
<BR>&nbsp;&nbsp;&nbsp;&nbsp;&nbsp;Vatrogasci su pronašli dva ugljenisana kostura na zgarištu koje se dimilo.
</P></TD></TR></TABLE>
<P class="next">
<A HREF=p13.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
