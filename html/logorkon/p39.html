<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>6.
<P>&nbsp;&nbsp;&nbsp;&nbsp;&nbsp;"Šta je činjenica?" upitao sam ga.
<BR>&nbsp;&nbsp;&nbsp;&nbsp;&nbsp;"Činjenica je ono što se događa. Način na koji ste pre pisali - o ljudima ovde, i o onome što mislite o njima."
<BR>&nbsp;&nbsp;&nbsp;&nbsp;&nbsp;"Ali ja ne mislim o njima. Ne o ovim ljudima. Ne ako ikako mogu."
<BR>&nbsp;&nbsp;&nbsp;&nbsp;&nbsp;"Ęavo ga odneo, Saketi, znate vi šta želim. Napišite nešto što mogu da razumem. Ne ovo... ovo... to je načisto antireligiozno, ove vaše stvari. Ja nisam religiozan čovek, ali ovo... otišli ste predaleko. To je antireligiozno, a ne razumem ni reči. Počnite opet da pišete razložan, inteligentan dnevnik, ili dižem ruke od vas. Dižem ruke, razumete li?"
<BR>&nbsp;&nbsp;&nbsp;&nbsp;&nbsp;"Skilman traži da me udaljite?"
<BR>&nbsp;&nbsp;&nbsp;&nbsp;&nbsp;"On traži da vas uklone. Kao razoran uticaj. Ne možete poricati da niste razoran uticaj."
<BR>&nbsp;&nbsp;&nbsp;&nbsp;&nbsp;"Koja vam je korist od mog dnevnika? Zašto nastavljate da me držite ovde? Skilman me neće. Njegova dečica ne žele da ih razorim. Sve što tražim jesu pehar vina, parče hleba i knjiga."
<BR>&nbsp;&nbsp;&nbsp;&nbsp;&nbsp;To nikako nisam smeo da izgovorim, jer je to Hastu dalo polugu koja mu je bila potrebna da me pokrene. I pored svih svojih cerebracija, ja sam i dalje onaj isti pacov u onoj istoj kutiji koji pritska onu istu dirku.
</P></TD></TR></TABLE>
<P class="next">
<A HREF=p40.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
