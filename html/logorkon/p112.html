<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>79.
<P>&nbsp;&nbsp;&nbsp;&nbsp;&nbsp;Nikad ne znam da li me on posmatra. Ako me posmatra, verovatno neću biti u stanju da dovedem ovaj zapis do kraja.
<BR>&nbsp;&nbsp;&nbsp;&nbsp;&nbsp;Od toga što je izdaleka saosećao i predusretljivo slušao moje žalbe, Revnosni je postao moj mučitelj. Svakog dana ode malo dalje u svojim surovostima, u duhu eksperimenta (doziranje jačine). Isprva sam pokušavao da posećujem javna mesta, biblioteku, trpezariju, itd. ali je postalo jasno - po nagoveštajima, prigušenom smehu, viljušci koja nedostaje - da su ove scene poslužile kao ohrabrenje. Danas, kad sam hteo da sednem za svoju jutarnju šolju čaja, Revnosni mi je izmakao stolicu. Smeh je bio glasan. Mislim da sam povredio leđa. Požalio sam se lekarima ali strah ih je pretvorio u automate. Njihov princip je sad da uopšte ne razgovaraju sa mnom, osim kad se raspituju za simptome.
<BR>&nbsp;&nbsp;&nbsp;&nbsp;&nbsp;Kad zatražim da vidim Hasta, kažu mi da je zauzet. Čuvari, koji vide da više nisam važan za eksperiment, dobijaju svoj šlagvort od Skilmana, koji otvoreno tera šegu s mojom bespomoćnošću, zove me Samsonom, vuče me za kosu. Pošto zna da nisam u stanju da zadržim ono što pojedem, pita me: "Koju to vrstu govana misliš da jedeš, Samsone? Koju to vrstu govana su ti nasuli u tanjir?"
<BR>&nbsp;&nbsp;&nbsp;&nbsp;&nbsp;Mora biti da Revnosni nije u sobi, ili ne čita ovo što kucam. Proveo sam najveći deo dana kucajući pesme na francuskom, da ga odagnam. Napisao sam ove iste žalbe i na drugim jezicima, no budući da reakcije nema, moram pretpostaviti da se Hast više ne bakće time da mu prevode ono što napišem. Ili mu više nije važno šta će sa mnom biti.
<BR>&nbsp;&nbsp;&nbsp;&nbsp;&nbsp;Čudno - da je Hast gotovo počeo da liči na prijatelja.
</P></TD></TR></TABLE>
<P class="next">
<A HREF=p113.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
