<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>80.
<P>&nbsp;&nbsp;&nbsp;&nbsp;&nbsp;Danas me je posetio Šipanski, i doveo još dva prirepka - Votsona i Kvajra. Mada o tom predmetu nismo progovorili ni reči, implikacija je bila da je moje ćutanje odnelo pobedu u raspravi. (Daj mu dovoljno dugačak konopac, i uvek se možeš osloniti na to da će se đavo obesiti.)
<BR>&nbsp;&nbsp;&nbsp;&nbsp;&nbsp;Juče i prekjuče Šipanskom su rekli kako sam suviše bolestan da bih ga video. Prošao je, na kraju, pored čuvara uz Fredgrenovu pomoć - i zapretivši štrajkom. Skilman me je stavio van zakona. Da bi uveo Šipanskog na odeljenje, Fredgren je morao da zaobiđe Skilmana i obrati se Hastu.
<BR>&nbsp;&nbsp;&nbsp;&nbsp;&nbsp;Ma koliko dobrodošla, poseta je uglavnom služila podsećanju na moju sve veću otuđenost. Sedeli su oko moje postelje, ćutke ili mrmljajući banalnosti, sasvim kao da sam njihov roditelj na samrti, kome nema šta da se kaže, od koga nema šta da se očekuje.
</P></TD></TR></TABLE>
<P class="next">
<A HREF=p114.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
