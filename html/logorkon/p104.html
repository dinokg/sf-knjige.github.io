<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>71.
<P>&nbsp;&nbsp;&nbsp;&nbsp;&nbsp;U bolnicu se vraćam u sve kraćim razmacima. Duh, u međuvremenu, ide svojim putem.
<BR>&nbsp;&nbsp;&nbsp;&nbsp;&nbsp;"O čemu sam ono pričao? Ah, da..."
<BR>&nbsp;&nbsp;&nbsp;&nbsp;&nbsp;Zabavljam se premišljanjima o tome ko je započeo toliko neverovatnu ljubavnu priču - i zašto. Mordekaj? I da li je to bilo iz čisto lične pizme, poslednja mogućnost da vrati milo za drago Moćnoj Beloj Američkoj Pizdi? Ili je imao neko predosećanje kako će Baskova reagovati, te je, možda, njegova osveta bila univerzalnija?
<BR>&nbsp;&nbsp;&nbsp;&nbsp;&nbsp;I sama La Bask - zašto li bi zvala prljave spirohetice da uđu? Da li je neki njen deo (na primer, njena guzica) svih ovih godina iščekivao baš taj dan kad će neka crnčuga da provali unutra? Ili je bila dalekovidija? Je li Mordekaj bio samo nužno oruđe, posrednik između strasno žuđene bolesti i njene krvi? U njenom prepuštanju je svakako postojao neki faustovski element. Da li je čak i tada deo njenog plana bilo da pobegne sa svojim prometejskim darovima iz logora Arhimed? Da li je Pandora primila neznančevu kutiju jedino da bi mogla da je otvori čim on ode?
<BR>&nbsp;&nbsp;&nbsp;&nbsp;&nbsp;Slušajte nas ponovo iduće nedelje.
</P></TD></TR></TABLE>
<P class="next">
<A HREF=p105.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
