<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>50.
<P>&nbsp;&nbsp;&nbsp;&nbsp;&nbsp;Poruka od Hasta da želi da me vidi. Kad sam došao u zakazano vreme, bio je zauzet. U predsoblju nije bilo ničeg zanimljivog osim jedne Valerijeve knjige, koju sam počeo da prelistavam. Gotovo odmah sam naišao na sledeći pasaž, koji je bio debelo podvučen:
<BR>
<BR>&nbsp;&nbsp;&nbsp;&nbsp;&nbsp;"Ponesen ambicijom da bude jedinstven, rukovođen žarom da bude svemoćan, čovek velikog duha prevazišao je sve stvoreno, sva dela, čak i vlastite uzvišene zamisli; a istovremeno se odrekao svake blagosti prema samom sebi i svakog ugađanja svojim željama. U magnovenju je žrtvovao svoju individualnost... Do te je tačke ponos odveo duh, i tu se ponos istrošio... (Duh)... sebe opaža opustošenog i ogoljenog, svedenog na vrhunsko siromaštvo da bude sila bez objekta... On (genije) postoji bez nagona, gotovo bez predstava, i više nema cilj. Ničemu nije sličan."
<BR>
<BR>&nbsp;&nbsp;&nbsp;&nbsp;&nbsp;Pored ovog pasaža je neko naškrabao na margini: "Vrhunski genije je napokon prestao da bude čovek."
<BR>&nbsp;&nbsp;&nbsp;&nbsp;&nbsp;Kad je Hast mogao da me primi, upitao sam ga da li zna ko je mogao ostaviti knjigu u njegovom predsoblju, sumnjajući na Skilmana. Nije znao, ali je predložio da proverim preko biblioteke. Proverio sam. Poslednja osoba koja je uzimala knjigu bio je Mordekaj. Sa zakašnjenjem sam prepoznao njegov rukopis.
<BR>&nbsp;&nbsp;&nbsp;&nbsp;&nbsp;Bedni Mordekaj! Šta može biti stravičnije - ili ljudskije - od njegovog užasa što sebe više ne oseća kao deo vrste?
<BR>&nbsp;&nbsp;&nbsp;&nbsp;&nbsp;Jad... neizrecivi jad onoga šte se ovde čini.
</P></TD></TR></TABLE>
<P class="next">
<A HREF=p84.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
