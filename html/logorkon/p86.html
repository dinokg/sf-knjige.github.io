<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>53.
<P>&nbsp;&nbsp;&nbsp;&nbsp;&nbsp;Okršaj sa Paukom Otromboljene Trbušine, u kojem sam, bojim se, izvukao deblji kraj.
<BR>&nbsp;&nbsp;&nbsp;&nbsp;&nbsp;Obilazeći me u mojoj sobi, Šipanski je upitao (radoznalost je napokon nadvladala) zašto sam bio toliko donkihotski nastrojen da insistiram na odlasku u zatvor kao protivnik rata, kad sam (s obzirom na godine starosti, težinu i bračno stanje) vrlo lako mogao da se neupadljivo izvučem iz vojske. Nikad nisam sreo osobu koja ne bi, ako joj se ukaže prilika, načela ovu temu. (Sitnije neugodnosti svetaštva - čovek postaje, sasvim nevoljno, tužilac i nečista savest svakoga koga sretne.)
<BR>&nbsp;&nbsp;&nbsp;&nbsp;&nbsp;Ušao je Skilman, praćen Kamenim okom i Revnosnim. "Nadam se da smetam?" prijatno je upitao.
<BR>&nbsp;&nbsp;&nbsp;&nbsp;&nbsp;"Ni najmanje", odgovorio sam. "Osećajte se kao kod kuće."
<BR>&nbsp;&nbsp;&nbsp;&nbsp;&nbsp;Šipanski je ustao. "Izvinite. Nisam znao da sam vam, pot..."
<BR>&nbsp;&nbsp;&nbsp;&nbsp;&nbsp;"Sedi, Čita", odsečno reče Skilman. "Nisam došao da te odmamim, već da proćaskam s tobom i tvojim novim prijateljem. Simpozijum. Gospodin Hast, direktor našeg dečjeg vrtića, predložio je da se više pozabavim ovim momkom, da mu treba dati mogućnosti da upražnjava svoj specijalni talenat posmatrača. Bojim se da ga odista jesam prevideo, da nisam odao dužno oštovanje gospodinu Saketiju. Pošto on nije - što si ti, Čita, učinio da shvatim - bezopasan."
<BR>&nbsp;&nbsp;&nbsp;&nbsp;&nbsp;Slegao sam ramenima. "Pohvale od Cezara..."
<BR>&nbsp;&nbsp;&nbsp;&nbsp;&nbsp;Šipanski je i dalje neodlučno lebdeo iznad svoje stolice. "Pa, u svakom slučaju, ja vam nisam potreban..."
<BR>&nbsp;&nbsp;&nbsp;&nbsp;&nbsp;"Za divno čudo, meni jesi. Zato, sedi."
<BR>&nbsp;&nbsp;&nbsp;&nbsp;&nbsp;Šipanski je seo. Dva čuvara su se simetrično rasporedila s obe strane vrata. Skilman je seo, nasuprot meni... a duša o koju se borimo nalazila se izmedu nas.
<BR>&nbsp;&nbsp;&nbsp;&nbsp;&nbsp;"Vi rekoste?"
</P></TD></TR></TABLE>
<P class="next">
<A HREF=p87.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
