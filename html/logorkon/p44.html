<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>11.
<P>&nbsp;&nbsp;&nbsp;&nbsp;&nbsp;Šta je činjenica? Pitam iskreno. Ako je (10) činjenica, to je zato što se svako slaže da je sveti Denis svetac zaštitnik sifilitičara - činjenica na osnovu jednoglasnosti. Jabuke padaju na zemlju, što se može dokazati, pre može nego ne, pomoću eksperimenta - činjenica na osnovu dokazivanja. Ali ne očekujem da su činjenice iz ma koje od ove dve fele ono što bi Hast hteo od mene. Ako je nešto činjenica na osnovu jednoglasnosti, od male je vrednosti da li je ja prenosim, dok su činjenice koje su i dokazive i novosti toliko retke, da je dovoljno otkriće jedne jedine da osmisli trud celog života provedenog u traganju. (Ali, ne moga života.)
<BR>&nbsp;&nbsp;&nbsp;&nbsp;&nbsp;Pa šta nam onda preostaje? Poezija - činjenice o unutarnjem - moje činjenice. A upravo takve su bile činjenice koje sam ponudio. S najboljom namerom. Smrtno ozbiljan.
<BR>&nbsp;&nbsp;&nbsp;&nbsp;&nbsp;Pa šta onda hoćete? Laži? Polovičnu poeziju poluistina?
</P></TD></TR></TABLE>
<P class="next">
<A HREF=p45.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
