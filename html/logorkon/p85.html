<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>52.
<P>&nbsp;&nbsp;&nbsp;&nbsp;&nbsp;Šipanski mi je ispričao indikativnu anegdotu o Skilmanu, iz vremena od pre šest godina kad je pohađao letnji kurs koji je ovaj vodio u Institutu za tehnologiju iz Masačusetsa, pod pokroviteljstvom ONB.
<BR>&nbsp;&nbsp;&nbsp;&nbsp;&nbsp;Kurs je bio pregled nuklearne tehnologije, i u jednom predavanju Skilman je demonstrirao proces u stručnom žargonu poznat kao 'čačkanje mečke'. To jest, približio je do krajnjih granica dva bloka radioaktivnih materijala, koji bi, na jednoj određenoj tački, koju neće dostići, dosegli kritičnu masu. Š. je prepričao Skilmanovo očevidno uživanje u ovom hodanju po žici. U jednom trenutku demonstriranja Skilman je, kao slučajno, dopustio da se dva bloka suviše približe. Gajgerov brojač je pošašaveo, i razred je zaglavio na vrata, ali čuvari iz Bezbednosti nisu hteli nikoga da puste napolje. Skilman je objavio da su svi primili smrtonosnu dozu radijacije. Dva studenta su na licu mesta dobila nervni slom. To je sve bila šala: blokovi nisu bili radioaktivni, a Gajgerov brojač je bio podešen.
<BR>&nbsp;&nbsp;&nbsp;&nbsp;&nbsp;Ova prekrasna lakrdija aranžirana je uz saradnju psihologa ONB, koji su želeli da testiraju reakcije studenata u autentičnoj 'paničnoj situaciji'. Ovo podržava moju tezu da se može reći da je psihologija postala Inkvizicija našeg vremena.
<BR>&nbsp;&nbsp;&nbsp;&nbsp;&nbsp;Posledica ove šale bilo je to da Šipanski počinje da radi kod Skilmana. Prošao je test ONB ne ispoljivši znake panike, uznemirenosti, straha, anksioznosti - ništa osim mlake ljubopitljivosti za 'eksperiment'. Samo bi lešina mogla pokazati dublje ukorenjenu neuzbudljivost.
</P></TD></TR></TABLE>
<P class="next">
<A HREF=p86.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
