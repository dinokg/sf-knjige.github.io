<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>RODBINA
<P>&nbsp;&nbsp;&nbsp;&nbsp;&nbsp;U Dolini su postojale četiri vrste rodbine:
<BR>&nbsp;&nbsp;&nbsp;&nbsp;&nbsp;Ljudi koji žive u tvojoj Kući; reč je o podeli svih ljudskih i drugih bića u Dolini u pet velikih grupa, to jest u pet Kuća, naime Opsidijan, Plavu Glinu, Serpentinu, Crvenu Tuglu i Žutu Tuglu. Taj rodbinski odnos zvao se maan.
<BR>&nbsp;&nbsp;&nbsp;&nbsp;&nbsp;Ljudi koji su u krvnom srodstvu 'konsangvini' - čan
<BR>&nbsp;&nbsp;&nbsp;&nbsp;&nbsp;Ljudi koji su se putem braka orodili 'afini' - đamoudan
<BR>&nbsp;&nbsp;&nbsp;&nbsp;&nbsp;Ljudi koji su odabrani da budu srodnici - goestun
<BR>&nbsp;&nbsp;&nbsp;&nbsp;&nbsp;Međuodnosi te četiri vrste srodstva mogli su, očevidno, postati vrlo zamršeni; ali nije nedostajalo ni vremena ni zainteresovanih ljudi da se sve dobro sagleda i održi u redu.
<BR>
<BR>&nbsp;&nbsp;&nbsp;&nbsp;&nbsp;SRODSTVO PO KUĆI
<BR>&nbsp;&nbsp;&nbsp;&nbsp;&nbsp;Rodbina u okviru iste Kuće uključivala je i stvorenja koja nisu ljudi. Najvažnija takva bića bila su, u Opsidijanu, domaće životinje i Mesec; u Plavoj Glini, lovna divljač i svi izvori i vodotokovi; u Serpentini, stene i mnoge divlje biljke; u Tuglama, Zemlja i sve gajene biljke. Nazvati stablo masline babom, ili ovcu sestrom, obratiti se njivi od pola hektara uzoranoj za kukuruz i reći joj "brate moj", ponašanje je koje se lako može odbaciti kao primitivno, ili simbolično. Po uverenju Keša, osoba koja ne može da shvati ili prihvati takve odnose jeste osoba čija je pamet na primitivnom nivou, a razmišljanje nerealistično.
<BR>&nbsp;&nbsp;&nbsp;&nbsp;&nbsp;Ljudske grupe u Pet Kuća bile su, antropološkim žargonom rečeno, matrilinearne i egzogamne, što će reći: linije srodstva računale su se po majci, a brak je uvek morao biti sa osobom iz neke druge Kuće, ne iz tvoje.
<BR>&nbsp;&nbsp;&nbsp;&nbsp;&nbsp;Tablice na str. 428# i 429# prikazuju ponešto od složenih preplitanja srodstva po Kući i srodstva po krvi. Na primer, majka tvoje majke uvek je član tvoje Kuće, a to bi mogla biti i majka tvog oca, ali tvoj otac, njegova majka i otac tvoje majke nikako to ne mogu biti. Kad se to sagleda kroz pokolenja, može se zapaziti da muškarac biva odsečen od srodstva po Kući sa svojom sopstvenom decom. Ženina deca su u njenoj Kući, ali muškarčeva nisu, nisu ni njegovi unuci po kćeri 'deca njegove kćeri', ali bi njegovi unuci po sinu ipak mogli biti. Ta dva obrasca su se preplitala, ne toliko u međusobnom sukobljavanju koliko u usložnjavanju i obogaćivanju.
<BR>
<BR>&nbsp;&nbsp;&nbsp;&nbsp;&nbsp;KONSANGVINO SRODSTVO
<BR>&nbsp;&nbsp;&nbsp;&nbsp;&nbsp;Domaćinstvo se zvalo marai. Obično se sastojalo od majke, njene kćeri 'ili njenih kćeri', njihovih muževa i dece i neoženjenih sinova ili drugih srodnika majke; svi oni su živeli zajedno u nekoliko soba, koje su činile funkcionalnu celinu, a domaćinstvo je bilo ekonomska jedinica.
<BR>&nbsp;&nbsp;&nbsp;&nbsp;&nbsp;Kad bi u nekom domaćinstvu nastala prevelika gužva, jedna kćer se odseljavala, sa svojim mužem i njihovom decom, u neku drugu grupu soba i time je nastajalo novo domaćinstvo; posle toga najvažniji oblik srodstva između ta dva domaćinstva bio je po Kući. Ipak se i krvno srodstvo dobro pamtilo, a obaveze proistekle iz njega ozbiljno su shvatane. Na majčinoj strani to je obezbeđivalo dvostruku vezu; na očevoj strani lako se moglo pretvoriti u njegovu dvostruku vezanost.
<BR>&nbsp;&nbsp;&nbsp;&nbsp;&nbsp;Krvno srodstvo računalo se manje-više kao u engleskom jeziku, ali uz prisustvo izvesnih finijih razlikovanja. Ovo su najčešći keški izrazi o krvnom srodstvu:
<BR>&nbsp;&nbsp;&nbsp;&nbsp;&nbsp;majka: mamou
<BR>&nbsp;&nbsp;&nbsp;&nbsp;&nbsp;otac: bata, ta, tat
<BR>&nbsp;&nbsp;&nbsp;&nbsp;&nbsp;baba: homa
<BR>&nbsp;&nbsp;&nbsp;&nbsp;&nbsp;majčina majka: ama
<BR>&nbsp;&nbsp;&nbsp;&nbsp;&nbsp;majčin otac: vamatat
<BR>&nbsp;&nbsp;&nbsp;&nbsp;&nbsp;deda: hotat
<BR>&nbsp;&nbsp;&nbsp;&nbsp;&nbsp;očeva majka: tatvama
<BR>&nbsp;&nbsp;&nbsp;&nbsp;&nbsp;očev otac: tativtat
<BR>&nbsp;&nbsp;&nbsp;&nbsp;&nbsp;kćer: sou
<BR>&nbsp;&nbsp;&nbsp;&nbsp;&nbsp;sin: duha
<BR>&nbsp;&nbsp;&nbsp;&nbsp;&nbsp;unuče 'muško ili žensko': šepin
<BR>&nbsp;&nbsp;&nbsp;&nbsp;&nbsp;brat ili sestra: koš
<BR>&nbsp;&nbsp;&nbsp;&nbsp;&nbsp;sestra: kekoš 'dakle, kćer moje majke, ili kćer oba moja roditelja'
<BR>&nbsp;&nbsp;&nbsp;&nbsp;&nbsp;brat: takoš 'sin moje majke, ili sin oboje mojih roditelja'
<BR>&nbsp;&nbsp;&nbsp;&nbsp;&nbsp;polusestra: hvikkoš 'kćer samo mog oca, ali ne i moje majke'
<BR>&nbsp;&nbsp;&nbsp;&nbsp;&nbsp;polubrat: hvikkoša 'sin moga oca ali ne i moje majke'
<BR>&nbsp;&nbsp;&nbsp;&nbsp;&nbsp;tetka 'sestra moje majke': madi ili amasou
<BR>&nbsp;&nbsp;&nbsp;&nbsp;&nbsp;tetka 'sestra mog oca': takekoš
<BR>&nbsp;&nbsp;&nbsp;&nbsp;&nbsp;ujak 'brat moje majke': matai
<BR>&nbsp;&nbsp;&nbsp;&nbsp;&nbsp;ujak 'brat mog oca': tatakoš
<BR>&nbsp;&nbsp;&nbsp;&nbsp;&nbsp;'Za sestru babe, i tako dalje, dodavala se reč "star-", ho-, tim rečima, npr. homadi.'
<BR>&nbsp;&nbsp;&nbsp;&nbsp;&nbsp;nećaka 'kćer majčine sestre': madisou
<BR>&nbsp;&nbsp;&nbsp;&nbsp;&nbsp;nećaka 'kćer majčinog brata ili očeve sestre ili očevog brata': ketro
<BR>&nbsp;&nbsp;&nbsp;&nbsp;&nbsp;nećak 'sin majčine sestre': madidu
<BR>&nbsp;&nbsp;&nbsp;&nbsp;&nbsp;nećak 'sin majčinog brata ili očeve sestre ili očevog brata': ketra
<BR>&nbsp;&nbsp;&nbsp;&nbsp;&nbsp;rođak 'po majčinskoj liniji, ili po Kući': mahedi
<BR>&nbsp;&nbsp;&nbsp;&nbsp;&nbsp;rođak 'po očinskoj liniji, ili pripadnik neke druge Kuće': houd
<BR>&nbsp;&nbsp;&nbsp;&nbsp;&nbsp;Postoje i drugi nazivi, različiti u Donjoj i Gornjoj Dolini, za složene odnose koji su nastajali zbog drugog ili trećeg braka. Nazivi za srodstvo samo po Kući, dakle primenljivi na osobu koja može, ali ne mora biti i u krvnom srodstvu, dobijani su dodavanjem predloška 'ma' 'i prisvojnog prideva' osnovnom terminu: marivduha, sin moje Kuće; makekoš, sestra po Kući i tako dalje. Nazivi za srodstvo i po krvi i po Kući 'dakle, dvostruko' stalno su se koristili kao pozdravi i kao izrazi od milošte.
<BR>
<BR>&nbsp;&nbsp;&nbsp;&nbsp;&nbsp;SRODSTVO ZASNOVANO BRAKOM
<BR>&nbsp;&nbsp;&nbsp;&nbsp;&nbsp;Keši su bili matrilokalni: od mladenaca se očekivalo da posle venčanja stanuju bar neko vreme u domaćinstvu nevestine majke 'zbog čega je moglo biti neophodno iseljenje nekih drugih rođaka'. Ovaj običaj nije bio krut, pa su mladi ljudi vrlo često zasnivali svoje sopstveno domaćinstvo u istoj zgradi ili u nekoj drugoj, ili čak u drugom gradu, ako ih je posao tamo vodio. Keši su zamišljali da su ukorenjeni čvrsto kao drveće i brda, ali ja sam zapazila da su se, zapravo, mnogi od njih po više puta u toku svog odraslog života selili iz grada u grad.
<BR>&nbsp;&nbsp;&nbsp;&nbsp;&nbsp;Po okončanju braka, žena je mogla ostati u domaćinstvu svoje majke, ili se u njega vratiti, ali ovo nije bilo čvrsto pravilo. Razvedeni muškarac gotovo uvek se vraćao u domaćinstvo svoje majke da tamo živi u statusu 'kao-sin', handuha. Deca razvedenih roditelja obično su ostajala sa majkom, ali ako je otac više nego majka želeo da ostane s njima, nastavljao je da stanuje u domaćinstvu majke majke svoje dece 'to jest, u domaćinstvu svoje tašte' i da ih odgaja u toj Kući.
<BR>&nbsp;&nbsp;&nbsp;&nbsp;&nbsp;Reči đamoud, osoba u braku; đoudo, supruga; i đouda, muž, bile su rezervisane za one koji su javno stupili u brak na Svetkovini Venčanja na godišnjem Plesu Sveta. Za ljude koji bez venčanja žive zajedno, zgodno je služio izraz hai, sada: haibi, 'dragi-sada' ili 'draga-sada' jeste privremeni muž ili žena; duhahai, 'sin-sada' bio je privremeni zet i tako dalje. Homoseksualni brak bio je priznat, a homoseksualni bračni drugovi su označavani, kad je to bilo potrebno, izrazima hanaše i hankeše, dakle 'ona koja živi kao muškarac, muško-živeća žena', i 'onaj koji živi kao žena, žensko-živeći muškarac'. Nisu postojale nikakve posebne reči za bivšeg muža ili bivšu suprugu, niti ikakvi odgovarajući nazivi za 'usedelica' i 'usedelac'. Nazivi za bračne odnose često su, kao i oni za srodnost po Kući ili po krvi, korišćeni u razgovoru; čovek je nekom srodniku mogao da se obrati, na primer, rečima "Hej, mužu moje tetke" 'madiv đouda', ili "brate moje supruge" 'takošiv đoudo', ili jednostavno, svima sa đamoudan, rodbino.
<BR>
<BR>&nbsp;&nbsp;&nbsp;&nbsp;&nbsp;SRODSTVO PO SLOBODNOM OPREDELJENJU: GOESTUN
<BR>&nbsp;&nbsp;&nbsp;&nbsp;&nbsp;Dvoje ljudi su se mogli saglasiti da prihvate prava i obaveze međusobnog srodstva koje će biti bliže od onog koje imaju na osnovu Kuće i porekla. Često je to bilo jednostavno usvajanje: dete koje ostane bez roditelja odmah je postajalo nečije goestun-dete, usvojenče, ali unutar iste Kuće. Bebu, naravno, nisu pitali da li pristaje ili ne, ali starije dete je ponekad moglo i da bira; dešavalo se, štaviše, da i dete koje nije ostalo bez roditelja odluči da postane goestun-dete u nekom drugom domaćinstvu 'opet, uz uslov da je to domaćinstvo u istoj Kući'. Postojali su i goestun pobratimi ili posestrime; bile su to obično osobe istog pola koje su želele da iskažu i trajno vežu svoje prijateljstvo, da se, otprilike, 'krvlju zakunu da su odsad braća' 'ili sestre'. Bivalo je slučajeva i da dve osobe suprotnog pola, ali iz dve različite Kuće, postanu goestun-brat i goestun-sestra, iskazujući naklonost ali pojačavajući rodoskrvnu zabranu. Goestunske veze shvatane su veoma ozbiljno; njihovo kršenje smatrano je najbednijom izdajom.
<BR>&nbsp;&nbsp;&nbsp;&nbsp;&nbsp;U Kamengatalicinoj priči, čovek za koga ona kaže da je bio njen po-deda, amhotat, zapravo je bio magoestun ili vršilac dužnosti dede. Kuća je takve vršioce dužnosti naimenovala da postanu rođaci osobama koje ih nemaju - u ovom slučaju, Kamengatalica nije imala nijednog muškog rođaka u sopstvenoj Kući, zato što nije imala nijednog ujaka po majčinoj liniji i nikakve srodnike po očevoj liniji, pa je jedan stariji čovek iz Plave Gline zatražio da preuzme tu odgovornost.
<BR>
<BR>&nbsp;&nbsp;&nbsp;&nbsp;&nbsp;INCESTNE ZABRANE
<BR>&nbsp;&nbsp;&nbsp;&nbsp;&nbsp;Seksualni odnosi sa ma kojim od sledećih članova zajednice smatrani su rodoskrvnimincestnim i bili zabranjeni:
<BR>&nbsp;&nbsp;&nbsp;&nbsp;&nbsp;Sa ma kojim članom iste Kuće;
<BR>&nbsp;&nbsp;&nbsp;&nbsp;&nbsp;Sa ma kim ko je trenutno u bračnoj vezi sa nekim tvojim srodnikom po krvi;
<BR>&nbsp;&nbsp;&nbsp;&nbsp;&nbsp;Sa ma kojim goestun-srodnikom;
<BR>&nbsp;&nbsp;&nbsp;&nbsp;&nbsp;I sa sledećim krvnim srodnicima: roditelj/dete; baba ili deda ' unuk ili unuka; brat/sestra; tetka i teča 'to jest, ujak ili ujna'; nećak i nećaka; roditelji tetke i teče; deca nećaka ili nećake. Mogao si da se oženiš detetom tvog daljeg teče ili dalje tetke po očevoj strani, ali ako se taj dalji teča po očevoj strani oženio nekom ženom iz tvoje Kuće, onda je i njegovo dete iz tvoje Kuće, pa braka ne može biti. Deca moje tetke po majci moja su Kuća, naravno; deca mog ujaka po majci nisu, ali brak sa tim srodnicima bio bi neuobičajen - 'previše je blizu majkama'. Brak sa rođacima udaljenijim od toga bio je ograničen jedino u slučaju da ste iz iste Kuće. Za ove rodoskrbne zabrane Keši nisu davali nikakvo obrazloženje, ni versko, ni genetsko, ni društveno, ni etičko. Govorili su: "Takvi su ljudi: tako se ljudski narod ponaša."
<BR>
<BR>&nbsp;&nbsp;&nbsp;&nbsp;&nbsp;TABLICE RODBINSKIH VEZA
<BR>&nbsp;&nbsp;&nbsp;&nbsp;&nbsp;'MAJKE'
<BR>&nbsp;&nbsp;&nbsp;&nbsp;&nbsp;BABA PO MAJCI deda po majci baba po ocu deda po ocu
<BR>&nbsp;&nbsp;&nbsp;&nbsp;&nbsp;TETKA PO MAJCI TEČA PO MAJCI tetka po ocu teča po ocu
<BR>&nbsp;&nbsp;&nbsp;&nbsp;&nbsp;dalji teča dalja tetka dalji teča dalja tetka
<BR>&nbsp;&nbsp;&nbsp;&nbsp;&nbsp;ROĘACI rođaci rođaci rođaci
<BR>&nbsp;&nbsp;&nbsp;&nbsp;&nbsp;MAJKA otac
<BR>&nbsp;&nbsp;&nbsp;&nbsp;&nbsp;(dete te majke ili te majke i tog oca) (dete samo tog oca)
<BR>&nbsp;&nbsp;&nbsp;&nbsp;&nbsp;MUŠKARAC
<BR>&nbsp;&nbsp;&nbsp;&nbsp;&nbsp;BRAT SESTRA polusestra polubrat
<BR>&nbsp;&nbsp;&nbsp;&nbsp;&nbsp;tetka teča polusestrin muž polubratova žena
<BR>&nbsp;&nbsp;&nbsp;&nbsp;&nbsp;nećake, nećaci NEĆAKE, NEĆACI
<BR>&nbsp;&nbsp;&nbsp;&nbsp;&nbsp;zet kćer sin snaja
<BR>&nbsp;&nbsp;&nbsp;&nbsp;&nbsp;unuka po kćeri unuk po kćeri unuka po sinu unuk po sinu
<BR>&nbsp;&nbsp;&nbsp;&nbsp;&nbsp;praunučad praunučad praunučad praunučad
<BR>&nbsp;&nbsp;&nbsp;&nbsp;&nbsp;Glavne rodbinske veze muškarca po Kući, krvnom srodstvu i bračnim vezama
<BR>&nbsp;&nbsp;&nbsp;&nbsp;&nbsp;Veza koja mora ostati unutar Kuće tog muškarca napisana je VELIKIM SLOVIMA; veza koja ne sme biti u njegovoj Kući je dvostruko podvučena. Ostale veze mogu, ali ne moraju biti u njegovoj Kući.
<BR>&nbsp;&nbsp;&nbsp;&nbsp;&nbsp;'MAJKE'
<BR>&nbsp;&nbsp;&nbsp;&nbsp;&nbsp;BABA PO MAJCI deda po majci baba po ocu deda po ocu
<BR>&nbsp;&nbsp;&nbsp;&nbsp;&nbsp;TETKA PO MAJCI TEČA PO MAJCI tetka po ocu teča po ocu
<BR>&nbsp;&nbsp;&nbsp;&nbsp;&nbsp;dalji teča dalja tetka dalji teča dalja tetka
<BR>&nbsp;&nbsp;&nbsp;&nbsp;&nbsp;ROĘACI rođaci rođaci rođaci
<BR>&nbsp;&nbsp;&nbsp;&nbsp;&nbsp;MAJKA otac
<BR>&nbsp;&nbsp;&nbsp;&nbsp;&nbsp;(dete te majke ili te majke i tog oca) (dete samo tog oca)
<BR>&nbsp;&nbsp;&nbsp;&nbsp;&nbsp;BRAT SESTRA ŽENA polusestra polubrat
<BR>&nbsp;&nbsp;&nbsp;&nbsp;&nbsp;tetka teča polubratova žena polusestrin muž
<BR>&nbsp;&nbsp;&nbsp;&nbsp;&nbsp;nećake, nećaci NEĆAKE, NEĆACI
<BR>&nbsp;&nbsp;&nbsp;&nbsp;&nbsp;zet KĆER SIN snaja
<BR>&nbsp;&nbsp;&nbsp;&nbsp;&nbsp;UNUKA PO KĆERI UNUK PO KĆERI unuka po sinu unuk po sinu
<BR>&nbsp;&nbsp;&nbsp;&nbsp;&nbsp;PRAUNUČAD praunučad praunučad praunučad
<BR>&nbsp;&nbsp;&nbsp;&nbsp;&nbsp;Glavne rodbinske veze žene po Kući, krvnom srodstvu i bračnim vezama
<BR>&nbsp;&nbsp;&nbsp;&nbsp;&nbsp;Veza koja mora ostati unutar Kuće te žene napisana je VELIKIM SLOVIMA; veza koja ne sme biti u njenoj kući dvostruko je podvučena. Ostale veze mogu ali ne moraju biti u njenoj Kući.
</P></TD></TR></TABLE>
<P class="next">
<A HREF=p73.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
