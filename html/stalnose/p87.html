<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>LJUBAV
<P>&nbsp;&nbsp;&nbsp;&nbsp;&nbsp;Postoji šest keških reči koje se mogu prevesti kao 'ljubav'; ali možemo se izraziti i drugačije, pa reći da nema reči 'ljubav' u keškom, ali da ima šest reči za različite vrste ljubavi. Ja sam u prvo vreme mislila da su ta keška razlikovanja slična islandskim - Islanđani imaju istančano i korisno trojstvo ania, apia, alia - ali pokazalo se da je preklapanje islandskih i keških značenja samo delimično. Navodim spisak tih šest - on je najbolje što sam mogla postići.
<BR>
<BR>&nbsp;&nbsp;&nbsp;&nbsp;&nbsp;1. venun: imenica i glagol, želeti, žudnja, rado bih imao/imala ''Volim jabuke.''
<BR>&nbsp;&nbsp;&nbsp;&nbsp;&nbsp;2. lamavenun: imenica i glagol, seksualna želja, pohotljivost, telesna strastvenost ''Volim te!''
<BR>&nbsp;&nbsp;&nbsp;&nbsp;&nbsp;3. kvaijo voi dad - srce odlazi ka: osećati da ti se nešto dopada, sviđa, da imaš poriv topline prema nečemu ili nekome ''On se meni sviđa.'' Engleski: like 'a ne love'.
<BR>&nbsp;&nbsp;&nbsp;&nbsp;&nbsp;4. unne: imenica i glagol, pouzdati se u, prijateljevati, trajna toplina ''Volim svoga brata.' 'E, nju volim kao sestru.''
<BR>&nbsp;&nbsp;&nbsp;&nbsp;&nbsp;5. ijakvun: imenica i glagol, međusobna veza, međuzavisnost, ljubav dece prema roditeljima ili roditeljska prema deci, ljubav prema miru, prema svome narodu, kosmička ljubav ''Mama, ja te volim.' 'Volim svoju zemlju.' 'Bog me voli.''
<BR>&nbsp;&nbsp;&nbsp;&nbsp;&nbsp;6. baho: kao glagol, zadovoljavati, oduševljavati se nečim i uživati u njemu ''Volim da plešem.''
<BR>
<BR>&nbsp;&nbsp;&nbsp;&nbsp;&nbsp;Glavna razlika između 3 i 4 jeste razlika u trajanju - 3 je kratkotrajno, ili je početak, a 4 je dugotrajno, ili se nastavlja. Razlika između 4 i 5 je teža. Unne podrazumeva uzajamnost, ijakvun hoće da nametne uzajamnost; unne je nežnost-ljubav, ijakvun je strast; unne je razumska, umerena, društvena ljubav, ijakvun je ona ljubav koja pomera Sunce i druge zvezde.
</P></TD></TR></TABLE>
<P class="next">
<A HREF=p88.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
