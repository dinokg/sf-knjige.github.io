<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>BELEŠKA I KARTA O NAČINIMA IZLAGANJA
<P>&nbsp;&nbsp;&nbsp;&nbsp;&nbsp;Naše mišljenje je nadasve binarno: za nas na današnjem engleskom govornom području stvari su uključene ili isključene, tvrde ili meke, istinite ili pogrešne i tako dalje. Naše vrste izlaganja pokoravaju se tom obrascu. Nama je izlaganje ili činjenično ili je izmišljeno. Tu je razlikovanje jasno, a slabašni oblici kao što su 'romansirana biografija' i 'neizmišljeni roman' koji pokušavaju da ga prenebregnu - u stvari samo pokazuju koliko je čvrsta.
<BR>&nbsp;&nbsp;&nbsp;&nbsp;&nbsp;U Dolini to razlikovanje je postupno i neuredno. Ona vrsta izlaganja koja priča 'šta je bilo' nikad se jasno ne odvaja po žanru, stilu ili vrednosti od one vrste koja priča 'kao da je nešto bilo'. Neke romantične priče svakako iznose stvarne događaje; neki trezveno pisani Istorijski izveštaji opisuju događaje koje mi ne bismo svrstali u okvire stvarnog, ili čak mogućeg. Tu je, dabome, razlika: gde ćeš stati, na kom terenu ćeš se zaustaviti i izjaviti: 'E, stvarnost ide dovde - i ne dalje'.
<BR>&nbsp;&nbsp;&nbsp;&nbsp;&nbsp;Iako činjenice i izmišljeno nisu jasno razdvojeni u keškoj književnosti, istina i laž jesu. Hotimična laž 'kleveta, hvalisanje, laganje radi ostavljanja jakog utiska' prepoznaje se kao takva i na nju se uopšte ne gleda kao na književnost. Nalazim da su u ovom slučaju naše vrste možda manje jasne nego njihove. Ovde postoji razlikovanje na osnovu namere, a mi ga u mnogim slučajevima ne pravimo nimalo, zato što dopuštamo da se propaganda protura i kao novinarstvo i kao književnost izmišljenog, dok Keši propagandu jednostavno odbacuju kao laž.
<BR>&nbsp;&nbsp;&nbsp;&nbsp;&nbsp;Priložena shema nastoji da pokaže te neprekidnosti i prekide.
<BR>
<BR>&nbsp;&nbsp;&nbsp;&nbsp;&nbsp;VRSTE PRIPOVEDAČKOG IZLAGANJA U ZAPADNOJ CIVILIZACIJI
<BR>&nbsp;&nbsp;&nbsp;&nbsp;&nbsp;ČINJENICE: NEIZMIŠLJENO NEČINJENICE: IZMIŠLJENO
<BR>&nbsp;&nbsp;&nbsp;&nbsp;&nbsp;novinarstvo biografija letopisi istorija mit predanje narodna priča parabola basna priča roman propaganda
<BR>&nbsp;&nbsp;&nbsp;&nbsp;&nbsp;Opis
<BR>&nbsp;&nbsp;&nbsp;&nbsp;&nbsp;Izveštaj
<BR>&nbsp;&nbsp;&nbsp;&nbsp;&nbsp;ŠTA JE STVARNO BILO KAO DA JE STVARNO BILO
<BR>&nbsp;&nbsp;&nbsp;&nbsp;&nbsp;LAŽI,
<BR>&nbsp;&nbsp;&nbsp;&nbsp;&nbsp;ŠALE
<BR>&nbsp;&nbsp;&nbsp;&nbsp;&nbsp;VRSTE PRIPOVEDAČKOG IZLAGANJA U DOLINI
</P></TD></TR></TABLE>
<P class="next">
<A HREF=p91.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
