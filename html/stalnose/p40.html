<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>URLAJUĆI ČOVEK, CRVENA ŽENA i MEDVEDI
<P>&nbsp;&nbsp;&nbsp;&nbsp;&nbsp;Ceo ovaj tekst je prevod jednog rukopisa koji se nalazi u Biblioteci Madronske Lože Telina-nae.
<BR>
<BR>&nbsp;&nbsp;&nbsp;&nbsp;&nbsp;Ovo je pozorišni komad sa muzikom. Bubnjevi udaraju pet i pet, čuje se Početni ton.
<BR>&nbsp;&nbsp;&nbsp;&nbsp;&nbsp;Devetoro pripadnika Medveđeg naroda pojavljuju se iza Planine, koja je na levoj strani, penju se preko nje, približavaju se.
<BR>&nbsp;&nbsp;&nbsp;&nbsp;&nbsp;Plešu uz muziku u Kući Smrti i Kiše.
<BR>&nbsp;&nbsp;&nbsp;&nbsp;&nbsp;Bodo počinje da urla, ispod pozornice, sa leve strane. Medvedi odlaze i čekaju iza Planine. Bodo izlazi na pozornicu, na levoj strani. Bodo je starac, on hramlje, plače glasno, dernja se i mlatara rukama.
<BR>&nbsp;&nbsp;&nbsp;&nbsp;&nbsp;Bodo kaže:
<BR>&nbsp;&nbsp;&nbsp;&nbsp;&nbsp;Za šta sam rođen?
<BR>&nbsp;&nbsp;&nbsp;&nbsp;&nbsp;Razlog kakav je?
<BR>&nbsp;&nbsp;&nbsp;&nbsp;&nbsp;Šta moram činiti ovde?
<BR>&nbsp;&nbsp;&nbsp;&nbsp;&nbsp;Odgovor mi dajte!
<BR>&nbsp;&nbsp;&nbsp;&nbsp;&nbsp;Odgovorite mi zašto! Zašto!
<BR>&nbsp;&nbsp;&nbsp;&nbsp;&nbsp;Odgovorite mi sad! Sad!
<BR>&nbsp;&nbsp;&nbsp;&nbsp;&nbsp;Medvedi počinju da opkoljavaju Bodoa dok viče i pleše. On im okreće leđa, ali kad pokušaju da ga uhvate, izmiče im; oni se kreću polako, a on je vrlo brz i pokretljiv. Malo po malo teraju ga prema Planini. On počinje da se penje na Planinu, vičući.
<BR>&nbsp;&nbsp;&nbsp;&nbsp;&nbsp;Bodo viče:
<BR>&nbsp;&nbsp;&nbsp;&nbsp;&nbsp;Zašto sam došao ovde
<BR>&nbsp;&nbsp;&nbsp;&nbsp;&nbsp;i zašto u ovoj kući živim?
<BR>&nbsp;&nbsp;&nbsp;&nbsp;&nbsp;Otkriću razlog!
<BR>&nbsp;&nbsp;&nbsp;&nbsp;&nbsp;Naći ću odgovor!
<BR>&nbsp;&nbsp;&nbsp;&nbsp;&nbsp;Jah! Našao sam!
<BR>&nbsp;&nbsp;&nbsp;&nbsp;&nbsp;Pada ničice. Medvedi se povlače iza planine. Bodo se diže na kolena, klanja se duboko, trlja licem po zemlji u krugovima, opruža se opet licem nadole po tlu, valja se, posipa se zemljom i najzad, u poniznom čučećem položaju, počinje da napeva u falsetu.
<BR>&nbsp;&nbsp;&nbsp;&nbsp;&nbsp;Bodo napeva:
<BR>&nbsp;&nbsp;&nbsp;&nbsp;&nbsp;O Otkrovenje!
<BR>&nbsp;&nbsp;&nbsp;&nbsp;&nbsp;O Saznanje!
<BR>&nbsp;&nbsp;&nbsp;&nbsp;&nbsp;Sveto obožavam,
<BR>&nbsp;&nbsp;&nbsp;&nbsp;&nbsp;božanskom se divim,
<BR>&nbsp;&nbsp;&nbsp;&nbsp;&nbsp;gospodara slušam,
<BR>&nbsp;&nbsp;&nbsp;&nbsp;&nbsp;odgovore čujem,
<BR>&nbsp;&nbsp;&nbsp;&nbsp;&nbsp;razumu verujem,
<BR>&nbsp;&nbsp;&nbsp;&nbsp;&nbsp;blistanju svetlosti!
<BR>&nbsp;&nbsp;&nbsp;&nbsp;&nbsp;O Večno-trajući!
<BR>&nbsp;&nbsp;&nbsp;&nbsp;&nbsp;Bezgranična silo!
<BR>&nbsp;&nbsp;&nbsp;&nbsp;&nbsp;Bezgranična silo!
<BR>&nbsp;&nbsp;&nbsp;&nbsp;&nbsp;Bodo to ritmički napeva i ponizno se klanja.
<BR>&nbsp;&nbsp;&nbsp;&nbsp;&nbsp;Avu dolazi na pozornicu odozdo, s leve strane. Ona je debela žena sa crvenom kosom.
<BR>&nbsp;&nbsp;&nbsp;&nbsp;&nbsp;Ide prema Bodou i Planini. Medvedi se približavaju, idu jedan za drugim iza nje, oprezno.
<BR>&nbsp;&nbsp;&nbsp;&nbsp;&nbsp;Avu kaže:
<BR>&nbsp;&nbsp;&nbsp;&nbsp;&nbsp;Nema tamo ničeg.
<BR>&nbsp;&nbsp;&nbsp;&nbsp;&nbsp;Prljavo ti lice.
<BR>&nbsp;&nbsp;&nbsp;&nbsp;&nbsp;Nema odgovora pravog
<BR>&nbsp;&nbsp;&nbsp;&nbsp;&nbsp;na pitanje pogrešno.
<BR>&nbsp;&nbsp;&nbsp;&nbsp;&nbsp;I šta ćemo sad?
<BR>&nbsp;&nbsp;&nbsp;&nbsp;&nbsp;Bodo, i dalje obožavajući, slepo grabi rukama po vazduhu, pa dograbi Avu. Steže je, uz besni krik, i pleše joj silovanje i ubistvo. Medvedi hitaju napred i plešu joj rastrzanje na komade i proždiranje. Ona sve to gleda pasivno, kao mrtva. Kad je ples završen i muzika staje. Uz pratnju bubnjeva i Neprekidnog tona ona ustaje i prelazi na desnu pozornicu, gde pleše kroz sve Četiri Kuće, a onda silazi sa pozornice. Bodo stoji plačući, besni, treska nogama, urla.
<BR>&nbsp;&nbsp;&nbsp;&nbsp;&nbsp;Bodo urla:
<BR>&nbsp;&nbsp;&nbsp;&nbsp;&nbsp;Radi čega sam rođen?
<BR>&nbsp;&nbsp;&nbsp;&nbsp;&nbsp;Zašto sam ovde?
<BR>&nbsp;&nbsp;&nbsp;&nbsp;&nbsp;Zašto sam poslat ovamo?
<BR>&nbsp;&nbsp;&nbsp;&nbsp;&nbsp;Kakvo je značenje?
<BR>&nbsp;&nbsp;&nbsp;&nbsp;&nbsp;Koji je razlog?
<BR>&nbsp;&nbsp;&nbsp;&nbsp;&nbsp;Odgovori mi! Sad!
<BR>&nbsp;&nbsp;&nbsp;&nbsp;&nbsp;Avu je iza pozornice došla opet na levu stranu. Penje se na binu s leva, baš kao i prvi put i hoda ka Bodou. Medvedi čuče iza Planine.
<BR>&nbsp;&nbsp;&nbsp;&nbsp;&nbsp;Avu kaže:
<BR>&nbsp;&nbsp;&nbsp;&nbsp;&nbsp;Znam jednu tajnu.
<BR>&nbsp;&nbsp;&nbsp;&nbsp;&nbsp;Bodo kaže:
<BR>&nbsp;&nbsp;&nbsp;&nbsp;&nbsp;Reci mi tajnu!
<BR>&nbsp;&nbsp;&nbsp;&nbsp;&nbsp;Avu kaže:
<BR>&nbsp;&nbsp;&nbsp;&nbsp;&nbsp;Nijedna tajna se ne kaže.
<BR>&nbsp;&nbsp;&nbsp;&nbsp;&nbsp;Ne može biti kazana.
<BR>&nbsp;&nbsp;&nbsp;&nbsp;&nbsp;Misao ne može nju pomisliti.
<BR>&nbsp;&nbsp;&nbsp;&nbsp;&nbsp;Ne može biti podneta.
<BR>&nbsp;&nbsp;&nbsp;&nbsp;&nbsp;Dođi u Dolinu.
<BR>&nbsp;&nbsp;&nbsp;&nbsp;&nbsp;Bodo viče:
<BR>&nbsp;&nbsp;&nbsp;&nbsp;&nbsp;Zavrnut vrat! Nečista!
<BR>&nbsp;&nbsp;&nbsp;&nbsp;&nbsp;Ogavna! Vanprirodna!
<BR>&nbsp;&nbsp;&nbsp;&nbsp;&nbsp;Tvoje moći su zle.
<BR>&nbsp;&nbsp;&nbsp;&nbsp;&nbsp;Tvoje tajne su ništavilo.
<BR>&nbsp;&nbsp;&nbsp;&nbsp;&nbsp;Ti si stara tama,
<BR>&nbsp;&nbsp;&nbsp;&nbsp;&nbsp;surova, bezumna,
<BR>&nbsp;&nbsp;&nbsp;&nbsp;&nbsp;prastara, prazna.
<BR>&nbsp;&nbsp;&nbsp;&nbsp;&nbsp;Prazno je u tebi,
<BR>&nbsp;&nbsp;&nbsp;&nbsp;&nbsp;praznina, mrak,
<BR>&nbsp;&nbsp;&nbsp;&nbsp;&nbsp;beznadežnost, zlo,
<BR>&nbsp;&nbsp;&nbsp;&nbsp;&nbsp;dolino tame!
<BR>&nbsp;&nbsp;&nbsp;&nbsp;&nbsp;Pokušava da je odagna od sebe, ali ona se drži za njega, baca se ničice pred njegove noge, prati ga vukući se na kolenima, napevajući i preklinjući.
<BR>&nbsp;&nbsp;&nbsp;&nbsp;&nbsp;Avuin napeva:
<BR>&nbsp;&nbsp;&nbsp;&nbsp;&nbsp;Zračnosti! Blistavilo!
<BR>&nbsp;&nbsp;&nbsp;&nbsp;&nbsp;Puno, prelivajuće,
<BR>&nbsp;&nbsp;&nbsp;&nbsp;&nbsp;izlivajuće blistavilo!
<BR>&nbsp;&nbsp;&nbsp;&nbsp;&nbsp;Upotrebi me! Zapovedaj mi!
<BR>&nbsp;&nbsp;&nbsp;&nbsp;&nbsp;Sveto obožavam,
<BR>&nbsp;&nbsp;&nbsp;&nbsp;&nbsp;božanskom se divim,
<BR>&nbsp;&nbsp;&nbsp;&nbsp;&nbsp;gospodareva naređenja izvršavam,
<BR>&nbsp;&nbsp;&nbsp;&nbsp;&nbsp;odgovore slušam,
<BR>&nbsp;&nbsp;&nbsp;&nbsp;&nbsp;razumu verujem,
<BR>&nbsp;&nbsp;&nbsp;&nbsp;&nbsp;blistanju svetlosti!
<BR>&nbsp;&nbsp;&nbsp;&nbsp;&nbsp;Daj mi svoju silu!
<BR>&nbsp;&nbsp;&nbsp;&nbsp;&nbsp;Daj mi svoju silu!
<BR>&nbsp;&nbsp;&nbsp;&nbsp;&nbsp;Bodo viče:
<BR>&nbsp;&nbsp;&nbsp;&nbsp;&nbsp;Onda lezi, ženo!
<BR>&nbsp;&nbsp;&nbsp;&nbsp;&nbsp;Evo te sile,
<BR>&nbsp;&nbsp;&nbsp;&nbsp;&nbsp;ja ti je dajem.
<BR>&nbsp;&nbsp;&nbsp;&nbsp;&nbsp;Lezi dole i jedi zemlju!
<BR>&nbsp;&nbsp;&nbsp;&nbsp;&nbsp;Avu radi kako joj je rekao, leže licem u zemlju, jede zemlju. Bodo je grli da obavi analni snošaj. Ona se uvija unazad, grabi ga i pleše da će Bodou polomiti vrat, da će Bodoa kastrirati i da će ga proždrati. Medvedi stupaju napred i plešu jedenje kostiju koje im ona dobacuje.
<BR>&nbsp;&nbsp;&nbsp;&nbsp;&nbsp;Avu peva:
<BR>&nbsp;&nbsp;&nbsp;&nbsp;&nbsp;Evo su kosti sile,
<BR>&nbsp;&nbsp;&nbsp;&nbsp;&nbsp;pojedite ovu, jedite i ovu.
<BR>&nbsp;&nbsp;&nbsp;&nbsp;&nbsp;Cevanica moći,
<BR>&nbsp;&nbsp;&nbsp;&nbsp;&nbsp;plećka vlasti,
<BR>&nbsp;&nbsp;&nbsp;&nbsp;&nbsp;lobanja snage,
<BR>&nbsp;&nbsp;&nbsp;&nbsp;&nbsp;jedite ovo, Medvedi, jedite.
<BR>&nbsp;&nbsp;&nbsp;&nbsp;&nbsp;Bodo je tokom ovog plesa pasivan, kao mrtva osoba. Kad je ples završen, muzika prestaje. Uz bubnjeve i neprekidni ton Bodo ustaje i odlazi plešući, desno, kroz sve Četiri Kuće, najzad silazi sa bine.
<BR>&nbsp;&nbsp;&nbsp;&nbsp;&nbsp;Avu puzi četvoronoške ka Medvedima, da im se pridruži. Svi zajedno čuče iza Planine. Nema nikakve muzike osim Kontinuiranog tona.
<BR>&nbsp;&nbsp;&nbsp;&nbsp;&nbsp;Bodo izlazi s leve strane, idući četvoronoške. Čučne, tuče se šakama po licu, rida.
<BR>&nbsp;&nbsp;&nbsp;&nbsp;&nbsp;Avu polazi četvoronoške napred, čuči blizu njega, rida.
<BR>&nbsp;&nbsp;&nbsp;&nbsp;&nbsp;Medvedi dolaze, podižu Avu i Bodoa pažljivo i nose ih na Planinu. Tamo ih ostavljaju, pa odlaze četvoronoške, kao životinje, na levu stranu.
<BR>&nbsp;&nbsp;&nbsp;&nbsp;&nbsp;Avu i Bodo sede na planini. Počinje Neprekidni ton.
<BR>&nbsp;&nbsp;&nbsp;&nbsp;&nbsp;Avu kaže:
<BR>&nbsp;&nbsp;&nbsp;&nbsp;&nbsp;Je li do kraja učinjena šteta
<BR>&nbsp;&nbsp;&nbsp;&nbsp;&nbsp;koju moramo jedno drugom naneti?
<BR>&nbsp;&nbsp;&nbsp;&nbsp;&nbsp;Bodo kaže:
<BR>&nbsp;&nbsp;&nbsp;&nbsp;&nbsp;Ne, nikad, nikad.
<BR>&nbsp;&nbsp;&nbsp;&nbsp;&nbsp;Ona se nanosi i nanosi beskrajno.
<BR>&nbsp;&nbsp;&nbsp;&nbsp;&nbsp;Avu kaže:
<BR>&nbsp;&nbsp;&nbsp;&nbsp;&nbsp;Jadovati zauvek,
<BR>&nbsp;&nbsp;&nbsp;&nbsp;&nbsp;to je ceo moj odgovor.
<BR>
<BR>&nbsp;&nbsp;&nbsp;&nbsp;&nbsp;Bodo kaže:
<BR>&nbsp;&nbsp;&nbsp;&nbsp;&nbsp;Besneti zauvek,
<BR>&nbsp;&nbsp;&nbsp;&nbsp;&nbsp;to je celo moje pitanje.
<BR>&nbsp;&nbsp;&nbsp;&nbsp;&nbsp;Avu kaže:
<BR>&nbsp;&nbsp;&nbsp;&nbsp;&nbsp;Planina je Dolina.
<BR>&nbsp;&nbsp;&nbsp;&nbsp;&nbsp;Bodo kaže:
<BR>&nbsp;&nbsp;&nbsp;&nbsp;&nbsp;Dolina je Planina.
<BR>&nbsp;&nbsp;&nbsp;&nbsp;&nbsp;Avu kaže:
<BR>&nbsp;&nbsp;&nbsp;&nbsp;&nbsp;Koji je, onda, put?
<BR>&nbsp;&nbsp;&nbsp;&nbsp;&nbsp;Bodo kaže:
<BR>&nbsp;&nbsp;&nbsp;&nbsp;&nbsp;Nema puta.
<BR>&nbsp;&nbsp;&nbsp;&nbsp;&nbsp;Bubnjevi počinju da udaraju četiri-četiri. Muzika počinje.
<BR>&nbsp;&nbsp;&nbsp;&nbsp;&nbsp;Avu kaže:
<BR>&nbsp;&nbsp;&nbsp;&nbsp;&nbsp;Ovo je put, način.
<BR>&nbsp;&nbsp;&nbsp;&nbsp;&nbsp;Bodo i Avu ustaju i počinju plesati u mestu, na Planini. Plešući, napevaju.
<BR>&nbsp;&nbsp;&nbsp;&nbsp;&nbsp;Bodo i Avu napevaju:
<BR>&nbsp;&nbsp;&nbsp;&nbsp;&nbsp;U neznanju,
<BR>&nbsp;&nbsp;&nbsp;&nbsp;&nbsp;nevešto,
<BR>&nbsp;&nbsp;&nbsp;&nbsp;&nbsp;heja, heja,
<BR>&nbsp;&nbsp;&nbsp;&nbsp;&nbsp;u mraku,
<BR>&nbsp;&nbsp;&nbsp;&nbsp;&nbsp;u tišini,
<BR>&nbsp;&nbsp;&nbsp;&nbsp;&nbsp;heja, heja,
<BR>&nbsp;&nbsp;&nbsp;&nbsp;&nbsp;slabo, jadno,
<BR>&nbsp;&nbsp;&nbsp;&nbsp;&nbsp;podbacujući, gubeći,
<BR>&nbsp;&nbsp;&nbsp;&nbsp;&nbsp;heja, heja,
<BR>&nbsp;&nbsp;&nbsp;&nbsp;&nbsp;boluješ, ti si bolesna osoba,
<BR>&nbsp;&nbsp;&nbsp;&nbsp;&nbsp;umireš,
<BR>&nbsp;&nbsp;&nbsp;&nbsp;&nbsp;heja, heja,
<BR>&nbsp;&nbsp;&nbsp;&nbsp;&nbsp;čitavo ovo vreme
<BR>&nbsp;&nbsp;&nbsp;&nbsp;&nbsp;umireš,
<BR>&nbsp;&nbsp;&nbsp;&nbsp;&nbsp;znači, praviš dušu
<BR>&nbsp;&nbsp;&nbsp;&nbsp;&nbsp;ne znajući kako se to radi,
<BR>&nbsp;&nbsp;&nbsp;&nbsp;&nbsp;nemajući moć,
<BR>&nbsp;&nbsp;&nbsp;&nbsp;&nbsp;znači, imaš život,
<BR>&nbsp;&nbsp;&nbsp;&nbsp;&nbsp;ne idući dalje,
<BR>&nbsp;&nbsp;&nbsp;&nbsp;&nbsp;znači ideš dalje,
<BR>&nbsp;&nbsp;&nbsp;&nbsp;&nbsp;umirući živiš,
<BR>&nbsp;&nbsp;&nbsp;&nbsp;&nbsp;čitavo ovo vreme
<BR>&nbsp;&nbsp;&nbsp;&nbsp;&nbsp;heja, heja,
<BR>&nbsp;&nbsp;&nbsp;&nbsp;&nbsp;heja, heja,
<BR>&nbsp;&nbsp;&nbsp;&nbsp;&nbsp;heja, heja,
<BR>&nbsp;&nbsp;&nbsp;&nbsp;&nbsp;heja, heja.
<BR>&nbsp;&nbsp;&nbsp;&nbsp;&nbsp;Dok traje taj njihov napev, Medvedi se sa desne strane penju na pozornicu, prelaze Planinu iza njih, sad hodaju uspravno i odeveni su u belo, imaju maske u duginim bojama, pokrivene su im glave, nose kišne čarobnjačke štapiće.
<BR>&nbsp;&nbsp;&nbsp;&nbsp;&nbsp;Avu i Bodo kažu:
<BR>&nbsp;&nbsp;&nbsp;&nbsp;&nbsp;Ovo su nam vodiči,
<BR>&nbsp;&nbsp;&nbsp;&nbsp;&nbsp;njih se bojimo.
<BR>&nbsp;&nbsp;&nbsp;&nbsp;&nbsp;Heja, heja.
<BR>&nbsp;&nbsp;&nbsp;&nbsp;&nbsp;Medvedi pevaju sa Avu i Bodoom dok njih dvoje plešu u mestu:
<BR>&nbsp;&nbsp;&nbsp;&nbsp;&nbsp;Kiša pada
<BR>&nbsp;&nbsp;&nbsp;&nbsp;&nbsp;u kišnom delu godine
<BR>&nbsp;&nbsp;&nbsp;&nbsp;&nbsp;u kišnom
<BR>&nbsp;&nbsp;&nbsp;&nbsp;&nbsp;delu godine
<BR>&nbsp;&nbsp;&nbsp;&nbsp;&nbsp;u delu godine
<BR>&nbsp;&nbsp;&nbsp;&nbsp;&nbsp;kišnom, kišnom,
<BR>&nbsp;&nbsp;&nbsp;&nbsp;&nbsp;pada, pada, kiša pada.
<BR>&nbsp;&nbsp;&nbsp;&nbsp;&nbsp;Bubnjevi udaraju pet-četvorno, čuje se Završni ton.
<BR>&nbsp;&nbsp;&nbsp;&nbsp;&nbsp;Ovaj dramskim komad načinila je Jasna od Opsidijana Telina-nae.
</P></TD></TR></TABLE>
<P class="next">
<A HREF=p41.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
