<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>POSTSKRIPTUM I ZAHVALNICE
<P>&nbsp;&nbsp;&nbsp;&nbsp;&nbsp;Isprva smo se bojali drugih bića koja su sa nama delila Zemlju. Kako je naša moć rasla, smatrali smo ih za svoje vlasništvo sa kojim možemo da postupamo kako želimo. Najnovija zabluda (prilično lepa u poređenju sa ostalim) bila je poigravanje sa zamišlju da su životinje nedužne u svojoj prirodnosti i da jedino čovečanstvo predstavlja prljav, zao, lakom, krvoločan tumor na usni stvaranja. Po tom mišljenju, i Zemlji i svim njenim stvorenjima bilo bi mnogo bolje bez nas.
<BR>&nbsp;&nbsp;&nbsp;&nbsp;&nbsp;Tek u poslednje vreme počeli smo da prihvatamo četvrto gledište o svetu i o našem mestu u njemu. Nov pogled na život.
<BR>&nbsp;&nbsp;&nbsp;&nbsp;&nbsp;Ako smo mi evoluirali, moramo se upitati sledeće: znači li to da smo po mnogo čemu slični ostalim sisarima? Da imamo šta da naučimo od njih? A zar ne možemo da učimo i iz onog u čemu se razlikujemo?
<BR>&nbsp;&nbsp;&nbsp;&nbsp;&nbsp;Ubistvo, silovanje, najstrašniji oblici mentalnih oboljenja - sve to sada pronalazimo i kod životinja, ne samo kod sebe samih. Snaga uma kod nas samo uvećava užas tih poremećaja. To nije osnovni uzrok. Uzrok je tama u kojoj smo živeli. Uzrok je neznanje.
<BR>&nbsp;&nbsp;&nbsp;&nbsp;&nbsp;Ne moramo smatrati sebe čudovištima da bismo se naučili etici zaštite života. Sada je dobro poznato da naš sam opstanak zavisi od održanja složene ekološke mreže i genetske raznovrsnosti. Ako zbrišemo Prirodu, i sami ćemo umreti.
<BR>&nbsp;&nbsp;&nbsp;&nbsp;&nbsp;No, postoji još jedan razlog da zaštitimo druge vrste. Retko pominjan razlog. Možda mi jesmo prvi koji misle, grade i čeznu, ali ne moramo biti i poslednji. Drugi mogu da nas prate u toj pustolovini.
<BR>&nbsp;&nbsp;&nbsp;&nbsp;&nbsp;Jednog dana, možda će o nama suditi po tome koliko smo valjano služili kada smo bili jedini koji vode brigu o Zemlji.
<BR>
<BR>&nbsp;&nbsp;&nbsp;&nbsp;&nbsp;Autor se od srca zahvaljuje onima koji su pregledali ovu knjigu u rukopisu i pomogli u svemu, od vidova prirodnog ponašanja majmuna do ispravljanja gramatičkih grešaka.
<BR>&nbsp;&nbsp;&nbsp;&nbsp;&nbsp;Želim da se zahvalim Aniti Everson, Nensi Grejs, Kristi Mekju, Lujzi Rut, Nori Brekenburi i Marku Gridžeru za njihova dragocena zapažanja. Profesor Džon Luis i Rut Luis takođe su mi pružili pomoć, kao i Frenk Katalano, Ričard Spal, Gregori Benford i Denijel Brin. Takođe hvala Stivu Hardestiju, Šeron Sosni, Kim Bard, Riku Šturmu, Donu Kolemenu, Sari Barter i Bobu Guldu.
<BR>&nbsp;&nbsp;&nbsp;&nbsp;&nbsp;Luu Aroniki, Aleksu Bermenu i Ričardu Kertisu zahvaljujem se na pokazanom strpljenju.
<BR>&nbsp;&nbsp;&nbsp;&nbsp;&nbsp;A našim čupavim rođacima mogu samo da se izvinim. Evo, uzmite bananu i pivo.
<BR>
<BR>&nbsp;&nbsp;&nbsp;&nbsp;&nbsp;Dejvid Brin, novembar 1986.
</P></TD></TR></TABLE>
</CENTER>
</BODY>
</HTML>
