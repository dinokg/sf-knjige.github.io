<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>78. GALAKTINCI
<P>&nbsp;&nbsp;&nbsp;&nbsp;&nbsp;U Vojnom utvrđenju broj šesnaest, haos na vrhu stao je da deluje i na one sa nižim činovima. Počele su svađe oko sledovanja i oko ponašanja običnih vojnika, čiji je prezir prema pomoćnom odoblju dostigao opasan nivo.
<BR>&nbsp;&nbsp;&nbsp;&nbsp;&nbsp;U vreme popodnevne molitve, mnogi vojnici Kandže stavili su tradicionalne trake u znak žaljenja za Izgubljenim Praocima i pridružili se kapelanu da bi jadikovali u tihom horu. Manje religiozna većina, koja je uglavnom s poštovanjem ćutala za vreme službe, sada se, izgleda, odlučila za kockanje i druge glasne delatnosti. Stražari su se vivkali i namerno bacali otpalo perje u povetarac, tako da prođe iznad vernika i zasmeta im.
<BR>&nbsp;&nbsp;&nbsp;&nbsp;&nbsp;Neskladni zvukovi čuli su se tokom rada, tokom jela, tokom vežbi.
<BR>&nbsp;&nbsp;&nbsp;&nbsp;&nbsp;Pukovnik jata zadužen za istočne logore baš je bio u inspekcijskom obilasku i lično je prisustvovao tom neskladu. Nije trošio vreme na neodlučnost. Smesta je naredio zbor celokupne posade logora broj šesnaest. Onda je doveo upravnika logora i kapelana da stanu pored njega na platformu i obratio se okupljenima.
<BR>
<BR>&nbsp;&nbsp;&nbsp;&nbsp;&nbsp;"Nek ne kažu, šapuću, pronose,
<BR>&nbsp;&nbsp;&nbsp;&nbsp;&nbsp;da vojska Gubrua gubi viziju!
<BR>&nbsp;&nbsp;&nbsp;&nbsp;&nbsp;Jesmo li nahočad? Izgubljeni? Napušteni?
<BR>&nbsp;&nbsp;&nbsp;&nbsp;&nbsp;Ili smo članovi velikog klana!
<BR>&nbsp;&nbsp;&nbsp;&nbsp;&nbsp;Šta smo bili, da l' bićemo, da l' jesmo?
<BR>&nbsp;&nbsp;&nbsp;&nbsp;&nbsp;Ratnici, graditelji, ali najviše
<BR>&nbsp;&nbsp;&nbsp;&nbsp;&nbsp;dolični nastavljači tradicije!"
<BR>
<BR>&nbsp;&nbsp;&nbsp;&nbsp;&nbsp;Pukovnik jata duže im je govorio - praćen u pesmi ubeđivanja glasovima komandanta i kapelana - sve dok, najzad, postiđeni vojnici i osoblje nisu počeli da tiho guču u sve jačem horu saglasja.
<BR>&nbsp;&nbsp;&nbsp;&nbsp;&nbsp;Uložili su napor i vreme - mali združeni odred vojske, činovnika i sveštenika - i borili su se kao jedan da prevaziđu svoje sumnje.
<BR>&nbsp;&nbsp;&nbsp;&nbsp;&nbsp;Zakratko su uspeli da uobliče konsenzus.
</P></TD></TR></TABLE>
<P class="next">
<A HREF=p86.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
