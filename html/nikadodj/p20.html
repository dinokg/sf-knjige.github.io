<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>18.
<P>&nbsp;&nbsp;&nbsp;&nbsp;&nbsp;Gospa Serpentina, koja je bila najstarija od Sedam Sestara, posle Olimpije, stupala je lavirintom, gacajući kroz blato u belim čizmama. Ovo je bilo najdalje što je otišla od svoje kuće za sto godina. Ispred nje išla je njen majordomo osinjeg struka, od glave do pete odevena u crnu kožu, noseći veliki fenjer sa kočija. Dve druge žene, slično odevene, išle su iza nje, na pristojnoj udaljenosti.
<BR>&nbsp;&nbsp;&nbsp;&nbsp;&nbsp;Iscepani čipkani porub Serpentinine haljine vukao se kroz glib, ali ona na to nije obraćala pažnju. Ugledala je nešto kako svetluca na svetlosti svetiljke ispred njih. I pored toga, neko kabasto obličje.
<BR>&nbsp;&nbsp;&nbsp;&nbsp;&nbsp;"Eno ga", reče ona.
<BR>&nbsp;&nbsp;&nbsp;&nbsp;&nbsp;Dve žene koje su išle iza nje pohitaše napred, kroz močvaru, i kada je žena sa svetiljkom prišla, obličja se pretvoriše u predmete. Svetlost se odbila o dugačko bronzano koplje. Lovčevo telo, hladno i jadno, ležalo je na leđima, napola pokopano ispod tela jedne ogromne životinje. Oči su joj bile zatvorene.
<BR>&nbsp;&nbsp;&nbsp;&nbsp;&nbsp;Serpentinine žene izvukle su telo ispod Zveri i položile ga u blato.
<BR>&nbsp;&nbsp;&nbsp;&nbsp;&nbsp;Serpentina je kleknula u vlažan kal i stala da prelazi jednim prstom niz Lovčev hladni obraz, dok nije stigla do njenih od krvi pocrnelih usana, gde ga je zadržala nekoliko trenutaka. Zatim je ustala.
<BR>&nbsp;&nbsp;&nbsp;&nbsp;&nbsp;"Ponesite koplje", reče ona.
<BR>&nbsp;&nbsp;&nbsp;&nbsp;&nbsp;Jedna od žena podiže Lovčevo telo. Druga izvuče koplje iz lešine Zveri i prebaci ga reko ramena.
<BR>&nbsp;&nbsp;&nbsp;&nbsp;&nbsp;Zatim se četiri prilike okrenuše i vratiše putem kojim su došle; nema povorka duboko ispod sveta.
<BR>&nbsp;&nbsp;&nbsp;&nbsp;&nbsp;Svetlost svetiljke poigravala je po opustošenom Serpentininom licu dok je išla; ali nije otkrivala nikakva osećanja, ni srećna ni tužna.
</P></TD></TR></TABLE>
<P class="next">
<A HREF=p21.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
