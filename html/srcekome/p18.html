<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>VIRDŽINIJA
<P>&nbsp;&nbsp;&nbsp;&nbsp;&nbsp;Gledaj kako mehovi plešu, gledaj kako se mehovi igraju, pomisli setno Virdžinija, na pola puta kroz reprogramiranje. Bože, što bih volela da odu negde daleko.
<BR>&nbsp;&nbsp;&nbsp;&nbsp;&nbsp;Prolazili su sati i sati i posao je postajao sve teži. Ležala je ispružena, fizički joj je bilo udobno, ali bila je gnevna i ozlojeđena zbog beskrajnih zahteva. Oprobala je novi potprogram na mehu koji je ispunjavao središnji ekran. Ovaj se okrenu, priđe fosfornoj ploči. Pažljivo, pažljivo, pomisli ona - ali nije se mešala. Greška od samo jednog centimetra naterala bi ruku meha da probije fosfornu boju, prekine put provodnosti u tom tankom sloju, i ugasi ploču. Vrlina fosfora počivala je u jednostavnosti postavljanja - samo pljesneš sloj te materije, prikačiš niskonaponske kontakte na krajevima i imaš jeftin izvor hladne svetlosti. Mana je bila da im je mehanička izdržljivost bila mala i da su težili tome da razviju mestičava tamna mesta tamo gde je struja tekla neravnomerno. Meh je mogao da ih sredi već time što bi ih nemarno okrznuo.
<BR>&nbsp;&nbsp;&nbsp;&nbsp;&nbsp;A to je ovaj upravo nastavljao da radi, dok je ona posmatrala. Pokušavao je da pronađe rastuću zelenu sluz i da je upije sunđerom. Ali na pola puta preko ploče, ruka se zaljulja u zglobu i zari u fosfor uz oštro krckanje. Blistanje zatrepta, ugasi se.
<BR>&nbsp;&nbsp;&nbsp;&nbsp;&nbsp;Prokletstvo. Virdžinija povuče meha i zaledi ga. Onda je ponovo zaronila u potprogram koji je upravo napisala, pokušavajući da nađe bubu koja je naterala mehovu ruku da zavrne stvar u ključnom koraku.
<BR>&nbsp;&nbsp;&nbsp;&nbsp;&nbsp;-Virdžinija! Treba mi ih još pet u Tunelu 4, pronto!- ubaci se Karlov glas.
<BR>&nbsp;&nbsp;&nbsp;&nbsp;&nbsp;Ona iskrivi lice. "Ne možeš ih dobiti! Sve je puno." Nastavljala je da pomera logičke jedinice u 3D nizu, jer nije želela da joj struktura potprograma pobegne. Tek dodir ovde, malo podešavanje tamo, i...
<BR>&nbsp;&nbsp;&nbsp;&nbsp;&nbsp;-Hej, trebaju mi sada!-
<BR>&nbsp;&nbsp;&nbsp;&nbsp;&nbsp;"Šetaj, Karle. Imam posla."
<BR>&nbsp;&nbsp;&nbsp;&nbsp;&nbsp;-A ja nemam? Ma hajde, ta sluz nas pojede ovde napolju.-
<BR>&nbsp;&nbsp;&nbsp;&nbsp;&nbsp;"Već smo preopterećeni."
<BR>&nbsp;&nbsp;&nbsp;&nbsp;&nbsp;-Moram ih dobiti. Smesta!-
<BR>&nbsp;&nbsp;&nbsp;&nbsp;&nbsp;Bilo je beznadežno. Ona unese poslednju izmenu i aktivira postupak editovanja. Posebnim kanalom je odaslala: "Džonfone, pogledaj ovo. U čemu je problem? Ja sam previše tupava da vidim."
<BR>&nbsp;&nbsp;&nbsp;&nbsp;&nbsp;DOZVOLA DA ISPITAM MEHA I PODESIM UGRAĘENI SOFTVER?
<BR>&nbsp;&nbsp;&nbsp;&nbsp;&nbsp;Bilo je to malčice rizično; Džonfon je bio sjajan u analizi, ali nije imao mnogo iskustva u neposrednom radu s mehovima. Ma, do đavola, kriza je. "Naravno."
<BR>&nbsp;&nbsp;&nbsp;&nbsp;&nbsp;-Virdžinija? Nemoj da se izvlačiš.-
<BR>&nbsp;&nbsp;&nbsp;&nbsp;&nbsp;"Tu sam. Osećam se kao kuvarica hrane na brzaka dok pokušavam da prebacujem mehove tamo-amo. Između tebe, Lani i Džima, nemam vremena da prepodesim programe tih površinskih mehova za rad po tunelima."
<BR>&nbsp;&nbsp;&nbsp;&nbsp;&nbsp;Karlov glas malo se priguši. -Pa, izvini, ali ovde sam suočen s gadnim stanjem. Ta stvar se brzo širi - mora biti da ovde u vazduhu ima više vlage. Možda ćemo morati da ih počistimo vakuumom. To je teže.-
<BR>&nbsp;&nbsp;&nbsp;&nbsp;&nbsp;"Znam, znam." Karl joj je uvek strpljivo objašnjavao zbog čega mu je potrebna pomoć, kao da ona naprosto ne razume.
<BR>&nbsp;&nbsp;&nbsp;&nbsp;&nbsp;Ona se prebaci na drugi kanal, pogleda stanje u blizini komore 3 i odasla brzi niz zapovesti višeg prioriteta direktno kroz svoj nervni priključak, da bi sprečila da pregrejani ventil istopi rupu u vakuumskom zidu. Onda nazad Karlu: "Čuj, ne mogu to trenutno da učinim."
<BR>&nbsp;&nbsp;&nbsp;&nbsp;&nbsp;-Ma kako to?- Da li je to bio cmizdrav, ozlojeđen ton? Ma, neka ide do đavola.
<BR>&nbsp;&nbsp;&nbsp;&nbsp;&nbsp;"Zbog toga što sam do guzice u aligatorima!" dreknu ona i prekide vezu.
<BR>&nbsp;&nbsp;&nbsp;&nbsp;&nbsp;Baš joj je prijalo.
</P></TD></TR></TABLE>
<P class="next">
<A HREF=p19.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
