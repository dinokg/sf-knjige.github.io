<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>Treća međuigra
<P>&nbsp;&nbsp;&nbsp;&nbsp;&nbsp;Prvi govornik je čežnjivo zurio u noćno nebo. Pramenasti oblaci brzo su promicali preko bledog sjaja zvezda. Svemir je delovao veoma neprijateljski. U najboljem slučaju bio je hladan i zastrašujući, a da se povrh toga u njemu nalazilo i to neobično stvorenje - Mazgov, tako da je sama ta sadržina zatamnjivala i zgušnjavala svemir u jednu zloslutnu pretnju.
<BR>&nbsp;&nbsp;&nbsp;&nbsp;&nbsp;Sednica se završila. Nije dugo trajala. Bilo je nekih sumnji i pitanja nadahnutih složenim matematičkim problemom bavljenja jednim duhovnim mutantom neizvesnog sastava. Morale su se uzeti u obzir sve granične permutacije.
<BR>&nbsp;&nbsp;&nbsp;&nbsp;&nbsp;No, da li i tada mogu biti sigurni? Negde u ovoj oblasti svemira - na domaku, na razdaljini kakve su već one u galaktičkom svemiru - nalazi se Mazgov. Šta li će učiniti?
<BR>&nbsp;&nbsp;&nbsp;&nbsp;&nbsp;Bilo je prilično lako upravljati njegovim ljudima. Reagovali su, a i sada reaguju, u skladu s planom.
<BR>&nbsp;&nbsp;&nbsp;&nbsp;&nbsp;Ali kako stoji sa samim Mazgovom?
</P></TD></TR></TABLE>
<P class="next">
<A HREF=p9.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
