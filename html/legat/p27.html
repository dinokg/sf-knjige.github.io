<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>26.
<P>&nbsp;&nbsp;&nbsp;&nbsp;&nbsp;"Jesi li uopšte našao ključnjaču?" pita Janoš. Završavam priču izvan bolnice. Janoša su odvukle važnije dužnosti, i kad se vratio video je da napredujem. Izlazimo iz bolnice da vidimo neke od lepota Osnog Grada.
<BR>&nbsp;&nbsp;&nbsp;&nbsp;&nbsp;Odvajam se od uspomena iz dugog i teškog života.
<BR>&nbsp;&nbsp;&nbsp;&nbsp;&nbsp;Sada lebdimo jedan kraj drugog u Valdu, ogromnoj bestežinskoj i užasno zelenoj šumi u Osnom Euklidu. Moje telo je toliko slađe i udobnije, ali ipak mi nedostaje moj stari život, moja sigurna smrt, i to toliko da me stalno opsedaju misli o samoubistvu. Kad bih se vratio kroz kapiju na Lamarkiju i pokušao da nađem Rebeku...
<BR>&nbsp;&nbsp;&nbsp;&nbsp;&nbsp;Ali to ne mogu. Janoš mi kaže da je kapija povremena, da su na Lamarkiji minule godine otkako su me vratili. Ne želim novi život, ali neću ga odbaciti. U tome imam osećanje dužnosti prema nečem mnogo višem od Heksamona.
<BR>&nbsp;&nbsp;&nbsp;&nbsp;&nbsp;"Našao sam je", kažem. Zelenilo Valda me pritiska, kao na Lamarkiji, gde smo bežali sa kontinenta na kontinent, a na kraju i sa ostrva na ostrvo...
<BR>&nbsp;&nbsp;&nbsp;&nbsp;&nbsp;Bežali smo od moći 'imena' hlorofila.
<BR>&nbsp;&nbsp;&nbsp;&nbsp;&nbsp;"Šta si učinio?" pita Janoš.
<BR>&nbsp;&nbsp;&nbsp;&nbsp;&nbsp;Zapravo bi hteo da zna jesam li konačno nešto preduzeo. Priča koju sam dosad ispričao jeste priča o posmatranju i skrivanju, o pokušajima da se sastave delovi i razume sistem. Ali nikada nisam potpuno razumeo. Delovi se nikada nisu glatko uklapali.
<BR>&nbsp;&nbsp;&nbsp;&nbsp;&nbsp;Doneo sam odluku u neznanju i nesigurnosti.
</P></TD></TR></TABLE>
<P class="next">
<A HREF=p28.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
