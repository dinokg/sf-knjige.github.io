<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>34.
<P>&nbsp;&nbsp;&nbsp;&nbsp;&nbsp;Putujem sa Janošem niz Put, tokobrodom do kapije u geometijskim naslagama. Transportni brodovi ukrcavaju poslednje izbeglice sa Lamarkije. Tamo je situacija postala kritična, i Heksamon je naredio da se svi sklone.
<BR>&nbsp;&nbsp;&nbsp;&nbsp;&nbsp;Zbog nevolja sa kapijom u geometrijskim naslagama, prošlo je petnaest godina otkako sam se vratio. Rebeka je umrla.
<BR>&nbsp;&nbsp;&nbsp;&nbsp;&nbsp;Samo tri stotine od preostalih devet hiljada Lamarkijanaca nije prošlo kroz kapiju. Moja dva sina nisu ovde. Odlučili su da ostanu, da istrpe najgore promene, mada su im izgledi za opstanak gotovo ništavni. Nekako osećam da sam im dao deo sebe, da sam ih učinio sličnim sebi, i da im time nisam učinio nikakvu uslugu.
<BR>&nbsp;&nbsp;&nbsp;&nbsp;&nbsp;Gledam iz deltoidne letelice kako poslednji agenti Heksamona evakuišu kapiju.
<BR>&nbsp;&nbsp;&nbsp;&nbsp;&nbsp;Kapija se zatvara sama od sebe, naslage postaju nestabilne uprkos ogromnim naporima najboljih otvarača kapija.
<BR>&nbsp;&nbsp;&nbsp;&nbsp;&nbsp;Zid Puta blista jarkoljubičastom bojom, potom sledi blesak bogate, žive zelene. Jamica se ispunjava i izravnava, i površina zadobija boju sveže izlivene bronze.
<BR>&nbsp;&nbsp;&nbsp;&nbsp;&nbsp;Zeleni blesak mi lebdi u oku.
<BR>&nbsp;&nbsp;&nbsp;&nbsp;&nbsp;Postajem ono što sam sada.
</P></TD></TR></TABLE>
</CENTER>
</BODY>
</HTML>
