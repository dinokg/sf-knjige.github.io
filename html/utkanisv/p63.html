<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>2. UGLEDAVŠI SVETLOST
<P>&nbsp;&nbsp;&nbsp;&nbsp;&nbsp;1.
<BR>&nbsp;&nbsp;&nbsp;&nbsp;&nbsp;Kada je te noći Nimrod otišao, a Džeriho zaspao od previše šampanjca, uradila je nešto na šta se nikada ranije nije odvažila. Prizvala je menstrum, samo zato da bi joj pravio društvo. U proteklim nedeljama prikazao joj je mnoge prizore i spasao je od Hobarta i njegove pakosti, ali ona je i dalje bila sumnjičava u pogledu njegove snage. Još nije bila načisto da li ona njime upravlja, ili vice versa. Večeras je, međutim, zaključila da na taj način razmišljaju Kukavice, jer oni uvek vrše podele: razdvajaju posmatrača od posmatranog; breskvu od ukusa koji ona ostavlja na jeziku.
<BR>&nbsp;&nbsp;&nbsp;&nbsp;&nbsp;Slične podele bile su korisne samo kao oruđe. U izvesnom trenutku na njih je trebalo zaboraviti. Ma šta se dogodilo, ona je bila menstrum, a menstrum je bio ona. Ona i on, nerazdvojni.
<BR>&nbsp;&nbsp;&nbsp;&nbsp;&nbsp;Kupajući se u njegovoj svetlosti, njene misli se ponovo vratiše na Mimi koja je provela život u iščekivanju, dok je njene godine prekrivao sve deblji sloj prašine, a ona se nadala čudu koje je kasnilo. Razmišljajući o tome, počela je tiho da plače.
<BR>&nbsp;&nbsp;&nbsp;&nbsp;&nbsp;Ali ne i dovoljno tiho jer je probudila Džerihoa. Začula je njegove korake pred vratima, a zatim i kucanje na vratima kupatila.
<BR>&nbsp;&nbsp;&nbsp;&nbsp;&nbsp;"Gospo?" pozva je on. Tako joj se uvek obraćao kada je nameravao zbog nečega da se izvini.
<BR>&nbsp;&nbsp;&nbsp;&nbsp;&nbsp;"Dobro sam", reče ona.
<BR>&nbsp;&nbsp;&nbsp;&nbsp;&nbsp;Nije se setila da zaključa vrata, pa ih on sledećeg trenutka otvori. Na sebi je imala samo dugačku majicu u kojoj je uvek spavala. Videći je tako jadnu, njegovo lice se snuždi.
<BR>&nbsp;&nbsp;&nbsp;&nbsp;&nbsp;"Zašto si toliko tužna?" upita on.
<BR>&nbsp;&nbsp;&nbsp;&nbsp;&nbsp;"Ništa nije kako treba", bile su jedine reči koje je u tom trenutku pronašla da iskaže svoju zbunjenost.
<BR>&nbsp;&nbsp;&nbsp;&nbsp;&nbsp;Džeriho primeti ostatke menstruma koji su se kretali po podu između njih, njihov sjaj što je isčezavao kada bi se udaljili iz njene neposredne blizine. Zadržao se na pristojnoj udaljenosti.
<BR>&nbsp;&nbsp;&nbsp;&nbsp;&nbsp;"Otići ću sa Nimrodom na mesto sastanka", reče on. "Ti ostani sa Tkanjem. Je l' u redu?"
<BR>&nbsp;&nbsp;&nbsp;&nbsp;&nbsp;"Šta ako ga zatraže?"
<BR>&nbsp;&nbsp;&nbsp;&nbsp;&nbsp;"Onda ćemo morati da odlučimo", odvrati on. "Ali prvo treba da vidimo tog Proroka. Možda je prevarant." On zastade, oborivši pogled prema delu poda koji ih je delio. "Mnogi od nas su upravo to", reče on posle jednog trenutka. "Ja, na primer."
<BR>&nbsp;&nbsp;&nbsp;&nbsp;&nbsp;Zurila je u njega dok je neodlučno stajao na vratima. U tom je trenutku shvatila da ga na odstojanju nije zadržavao umirući blesak menstruma. Izgovorila je njegovo ime, veoma tiho.
<BR>&nbsp;&nbsp;&nbsp;&nbsp;&nbsp;"Ne, ti nisi", reče ona.
<BR>&nbsp;&nbsp;&nbsp;&nbsp;&nbsp;"Oh, jesam", odvrati on.
<BR>&nbsp;&nbsp;&nbsp;&nbsp;&nbsp;Ponovo nastade mučna tišina.
<BR>&nbsp;&nbsp;&nbsp;&nbsp;&nbsp;Zatim on reče: "Izvini, gospo."
<BR>&nbsp;&nbsp;&nbsp;&nbsp;&nbsp;"Nemaš se zbog čega izvinjavati."
<BR>&nbsp;&nbsp;&nbsp;&nbsp;&nbsp;"Izneverio sam te", nastavi on. "Želeo sam toliko mnogo da ti značim, ali sve sam pokvario."
<BR>&nbsp;&nbsp;&nbsp;&nbsp;&nbsp;Ona ustade i priđe mu. Obuzeo ga je tako veliki jad da ni glavu nije mogao da podigne. Ona uze njegovu šaku među svoje i čvrsto je steže.
<BR>&nbsp;&nbsp;&nbsp;&nbsp;&nbsp;"Ne bih preživela ove mesece da nije bilo tebe", reče ona. "Bio si mi najdraži prijatelj."
<BR>&nbsp;&nbsp;&nbsp;&nbsp;&nbsp;"Prijatelj", ponovi on jedva čujno. "Nikada nisam želeo da ti budem prijatelj."
<BR>&nbsp;&nbsp;&nbsp;&nbsp;&nbsp;Osetila je kako mu se šaka trese među njenim i to joj vrati u sećanje pustolovinu iz Ulice Lord, kada ga je držala za ruku u gomili, delila s njim njegove vizije, njegove užase. Od tada su delili i postelju, što je bilo prijatno, ali ništa više od toga. Bila je suviše opsednuta zverima koje su joj bile za petama da bi o bilo čemu drugom razmišljala; bila je suviše blizu njega, a istovremeno suviše daleko da bi primetila koliko pati. Sada je shvatila i to ju je zaplašilo.
<BR>&nbsp;&nbsp;&nbsp;&nbsp;&nbsp;"Volim te, gospo", promrmlja on, gutajući reči još pre no što ih je izgovorio. A onda povuče svoju šaku iz njenih i udalji se. Ona krenu za njim. U sobi je bilo mračno, a ono malo svetla senčilo mu je napeto lice i udove koji su podrhtavali.
<BR>&nbsp;&nbsp;&nbsp;&nbsp;&nbsp;"Nisam znala", izusti ona i ispruži ruku da mu dodirne lice.
<BR>&nbsp;&nbsp;&nbsp;&nbsp;&nbsp;Još od one prve noći kada su se sreli nikada nije pomislila da on nije ljudsko biće; tu je činjenicu još više zamaglila njegova glad za tričarijama Kraljevstva. Sada se toga setila. Pred sobom je ugledala pripadnika jedne druge vrste; drugačiju istoriju. Od te pomisli srce joj brže zakuca. On je osetio... ili primetio ... da se uzbudila i njegovo pređašnje oklevanje odmah je isparilo. Napravio je pola koraka prema njoj, tako da je jezikom mogao da joj pređe preko usana. Rastvorila je usta kako bi mogla da ga okusi, istovremeno ga zagrlivši. Tajna joj je uzvratila zagrljaj.
<BR>&nbsp;&nbsp;&nbsp;&nbsp;&nbsp;Dok su ranije vodili ljubav bilo im je prijatno, ali u tome nije bilo ničeg izuzetnog. Sada... pošto joj je izjavio ljubav, kao da se oslobodio... preuzeo je vođstvo na nov način; svlačio ju je gotovo obredno, ljubeći je bez prestanka, a između poljubaca šaputao joj je reči na jeziku za koji je morao znati da ga ona ne razume, ali ih je izgovarao krajnje ubedljivo tako da je, iako su joj bile nerazumljive, ipak shvatala njihovo značenje. Pričao joj je o svojoj ljubavi; bili su to erotični stihovi i obećanja; reči koje su govorile o njegovoj želji.
<BR>&nbsp;&nbsp;&nbsp;&nbsp;&nbsp;Njegov falus, jedna reč; njegovo seme, druga; njena vagina, u koju je usuo svoje pesme, desetina i više reči.
<BR>&nbsp;&nbsp;&nbsp;&nbsp;&nbsp;Ona zatvori oči i oseti kako je razara njegovo recitovanje. Odgovorila mu je na svoj način, uzdasima i glupostima koji su pronašli mesto u talasanju njegove magije. Kada je zatreptala i ponovo otvorila oči otkrila je da je ova razmena zapalila i sam vazduh oko njih, njihove reči... i osećanja koja su saopštili... ispisujući rečnik svetlosti što je laskala njihovoj nagosti.
<BR>&nbsp;&nbsp;&nbsp;&nbsp;&nbsp;Kao da se u sobi iznenada našlo mnogo svetiljki, napravljenih od dima i hartije. Podizale su se na toploti tela onih koji su ih stvarali, a njihova svetlost kao da je oživljavala svaki deo sobe. Videla je na jastuku gusto izuvijane dlake koje su predstavljale njihovo vlastito pismo; zatim uveličano jednostavno tkanje čaršava; svuda je videla tananu razmenu između oblika; zidovi su opštili s vazduhom koji su sadržavali; zavese su ispoljavale strast prema prozoru; stolica prema kaputu prebačenom preko nje i cipelama ispod nje.
<BR>&nbsp;&nbsp;&nbsp;&nbsp;&nbsp;Ali uglavnom je videla njega, a on je predstavljao čudo.
<BR>&nbsp;&nbsp;&nbsp;&nbsp;&nbsp;Uhvatila je trenutno kolebanje njegove dužice kada mu je pogled prešao sa tame njene kose na jastuk po kome je bila razasuta; ugledala je puls njegova srca u mrštenju njegovih usana i u njegovom grlu. Koža na prsima bila mu je gotovo tajanstveno glatka, ali ispod nje su se nazirali snažni mišići; ruke su mu bile žilave i ni na trenutak nisu pomišljale da je oslobode svog zagrljaja, već su je stezale isto onako čvrsto kao i njene njega. U toj posesivnosti nije bilo nikakvog mačizma, već samo hitnje na koju je ona odgovarala više nego spremno.
<BR>&nbsp;&nbsp;&nbsp;&nbsp;&nbsp;Napolju je tama carevala ovom hemisferom, ali oni su svetleli.
<BR>&nbsp;&nbsp;&nbsp;&nbsp;&nbsp;Iako sada više nije dolazio do daha potrebnog za reči, njihova je nežnost nastavila da napaja svetlost što ih je uljuljkivala, i nije se gasila, već je živela kao odjek ljubavnika... venčavajući boju sa bojom, svetlost sa svetlom, dok soba nije planula.
<BR>&nbsp;&nbsp;&nbsp;&nbsp;&nbsp;Voleli su se i spavali, a onda ponovo voleli, a reči su čuvale stražu oko njih, ublaživši njihov sjaj do umirujućeg treptaja pošto ih je san pohodio po drugi put.
<BR>&nbsp;&nbsp;&nbsp;&nbsp;&nbsp;Kada se narednog jutra probudila i razmakla zavese pustivši unutra još jedan uznemiren dan, prethodne noći se sećala kao vizije čistog duha.
<BR>
<BR>&nbsp;&nbsp;&nbsp;&nbsp;&nbsp;2.
<BR>&nbsp;&nbsp;&nbsp;&nbsp;&nbsp;"Počeo sam da zaboravljam, gospo", rekao je toga dana. "Ti si uvek tačno znala šta radiš. Ali ja sam dopustio da mi to izmakne. Kraljevstvo je snažno. U stanju je da ti ukrade um."
<BR>&nbsp;&nbsp;&nbsp;&nbsp;&nbsp;"Ne bi ti zaboravio", reče ona.
<BR>&nbsp;&nbsp;&nbsp;&nbsp;&nbsp;On joj dodirnu lice, prešavši joj vrhom prsta do uveta.
<BR>&nbsp;&nbsp;&nbsp;&nbsp;&nbsp;"Ti ne."
<BR>&nbsp;&nbsp;&nbsp;&nbsp;&nbsp;Kasnije je rekao.
<BR>&nbsp;&nbsp;&nbsp;&nbsp;&nbsp;"Voleo bi kada bi mogla da pođeš sa mnom da vidiš Proroka."
<BR>&nbsp;&nbsp;&nbsp;&nbsp;&nbsp;"I ja bih volela; ali to nije mudro."
<BR>&nbsp;&nbsp;&nbsp;&nbsp;&nbsp;"Znam."
<BR>&nbsp;&nbsp;&nbsp;&nbsp;&nbsp;"Ostaću ovde, Džeriho."
<BR>&nbsp;&nbsp;&nbsp;&nbsp;&nbsp;"Zbog toga ću se vratiti što brže budem mogao."
</P></TD></TR></TABLE>
<P class="next">
<A HREF=p64.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
