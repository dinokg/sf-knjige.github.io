<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>7. POSLEDICE
<P>&nbsp;&nbsp;&nbsp;&nbsp;&nbsp;1.
<BR>&nbsp;&nbsp;&nbsp;&nbsp;&nbsp;Tek kada je prašina počela da se sleže, bilo je moguće utvrditi razmere pustošenja. Bašta je, razume se, bila sva razrovana, kao uostalom i sve druge bašte s te strane ulice; na krovu je nedostajalo na desetine crepova, a ni dimnjak baš nije izgledao stabilan. Vetar je podjednako oštetio i prednju stranu kuće. Duž cele ulice za njim je ostala pustoš: oborene ulične svetiljke, uništeni zidovi, porazbijani prozori na automobilima - polupalo ih je đubre koje je letelo. Srećom, izgleda da niko nije ozbiljnije povređen; završilo se na ogrebotinama, modricama i šoku. Lilija - od koje nije ostao nikakav trag - jedina je poginula.
<BR>&nbsp;&nbsp;&nbsp;&nbsp;&nbsp;"To je bilo Imakolatino stvorenje", reče Nimrod. "Ubiću je zbog ovoga. Kunem se da hoću."
<BR>&nbsp;&nbsp;&nbsp;&nbsp;&nbsp;Pretnja je zazvučala dvostruko neuverljivo pošto je dolazila iz njegovog patuljastog tela.
<BR>&nbsp;&nbsp;&nbsp;&nbsp;&nbsp;"Kakva korist?" primeti malodušno Kal. Posmatrao je kroz prednji prozor stanare iz Ulice Kočija kako ošamućeni tumaraju unaokolo, neki bulje u pričinjenu štetu; a neki žmirkaju put neba kao da očekuju da se na njemu ispiše neko objašnjenje.
<BR>&nbsp;&nbsp;&nbsp;&nbsp;&nbsp;"Danas popodne smo izvojevali značajnu pobedu, gospodine Muni", reče Frederik. "Zar vama to nije jasno? A zasluga je vaša."
<BR>&nbsp;&nbsp;&nbsp;&nbsp;&nbsp;"I to mi je pobeda", gorko primeti Kal. "Moj tata sedi u susednoj sobi i ne progovara; Lilija je mrtva; pola ulice razneseno..."
<BR>&nbsp;&nbsp;&nbsp;&nbsp;&nbsp;"Borićemo se", reče Fredi, "sve dok Fuga ne bude bezbedna."
<BR>&nbsp;&nbsp;&nbsp;&nbsp;&nbsp;"Boriti, stvarno?" upita Nimrod. "A gde si ti bio dok je to sranje letelo unaokolo?"
<BR>&nbsp;&nbsp;&nbsp;&nbsp;&nbsp;Kamel je u prvom trenutku hteo da se pobuni, a onda mu se učini da će biti bolje ako ćutanjem prizna svoj kukavičluk.
<BR>&nbsp;&nbsp;&nbsp;&nbsp;&nbsp;Dvoja ambulantna kola i nekoliko policijskih stigoše na suprotni kraj Ulice Kočija. Kada je začuo sirene, Nimrod se pridruži Kalu kod prozora.
<BR>&nbsp;&nbsp;&nbsp;&nbsp;&nbsp;"Uniforme." promrmlja on. "One uvek donose nevolju."
<BR>&nbsp;&nbsp;&nbsp;&nbsp;&nbsp;Dok je to govorio vrata vodećih kola se otvoriše i iz njih iziđe jedan neupadljivo odeven muškarac, dlanom poravnavajući proređenu kosu. Kalu se učini poznato lice - oči oivičene tako velikim podočnjacima kao da godinama nije spavao - ali, kao i uvek, nije mogao da se seti njegova imena.
<BR>&nbsp;&nbsp;&nbsp;&nbsp;&nbsp;"Bilo bi dobro da se izgubimo", reče Nimrod. "Želeće da razgovaraju s nama..."
<BR>&nbsp;&nbsp;&nbsp;&nbsp;&nbsp;Desetak uniformisanih policajaca već se razmilelo između kuća radi sprovođenja istrage. Šta li će njegove komšije iz Ulice Kočija prijaviti?, pitao se Kal. Da li su makar i na trenutak ugledali ono stvorenje koje je ubilo Liliju, a ako jesu, hoće li to priznati?"
<BR>&nbsp;&nbsp;&nbsp;&nbsp;&nbsp;"Ne mogu da pođem," reče Kal. "Ne mogu da ostavim tatu."
<BR>&nbsp;&nbsp;&nbsp;&nbsp;&nbsp;"Zar misliš da neće namirisati da nešto kriješ, samo ako počnu da te ispituju?" upita Nimrod. "Ne budi imbecil. Pusti oca da im kaže šta god želi. Neće mu poverovati."
<BR>&nbsp;&nbsp;&nbsp;&nbsp;&nbsp;Kalu je bilo jasno da sve to ima smisla, ali i dalje je odbijao da ostavi Brendana samog.
<BR>&nbsp;&nbsp;&nbsp;&nbsp;&nbsp;"Šta se dogodilo sa Suzanom i ostalima?" upita Nimrod, dok je Kal razmišljao.
<BR>&nbsp;&nbsp;&nbsp;&nbsp;&nbsp;"Vratili su se u skladište da utvrde mogu li odatle ući u trag Šedvelu", odvrati Fredi.
<BR>&nbsp;&nbsp;&nbsp;&nbsp;&nbsp;"Što je malo verovatno, zar ne?" primeti Kal.
<BR>&nbsp;&nbsp;&nbsp;&nbsp;&nbsp;"Lilija je uspela", reče Fredi.
<BR>&nbsp;&nbsp;&nbsp;&nbsp;&nbsp;"Hoćeš da kažeš kako znaš gde se ćilim nalazi?"
<BR>&nbsp;&nbsp;&nbsp;&nbsp;&nbsp;"Otprilike. Ona i ja smo se vratili u kuću Lašenski, znaš, da odatle pokušamo da se orijentišemo. Rekla je da su odjeci veoma snažni."
<BR>&nbsp;&nbsp;&nbsp;&nbsp;&nbsp;"Odjeci?"
<BR>&nbsp;&nbsp;&nbsp;&nbsp;&nbsp;"Sa mesta gde se ćilim sada nalazi ka mestu gde se nekada nalazio."
<BR>&nbsp;&nbsp;&nbsp;&nbsp;&nbsp;Fredi zavuče šaku u džep i iz njega izvuče tri sjajne broširane knjižice, jedna od njih bila je karta Liverpula i okoline. Druge dve su bila o tajanstvenim ubistvima. "Pozajmio sam ih od poslastičara", reče on, "kako bih ušao u trag ćilimu."
<BR>&nbsp;&nbsp;&nbsp;&nbsp;&nbsp;"Ali nisi uspeo", primeti Kal.
<BR>&nbsp;&nbsp;&nbsp;&nbsp;&nbsp;"Kao što rekoh, malo je nedostajalo. Prekinuli smo potragu kada je osetila prisustvo one stvari koja ju je ubila."
<BR>&nbsp;&nbsp;&nbsp;&nbsp;&nbsp;"Oduvek je bila osetljiva", dodade Nimrod.
<BR>&nbsp;&nbsp;&nbsp;&nbsp;&nbsp;"Slažem se", odvrati Fredi. "Čim je vetar do nje doneo miris zveri zaboravila je na ćilim. Tražila je da dođemo ovamo i upozorimo vas. Tu smo pogrešili. Trebalo je da ostanemo na tragu."
<BR>&nbsp;&nbsp;&nbsp;&nbsp;&nbsp;"Onda bi nas zver sve pohvatala, jednog po jednog", reče Nimrod.
<BR>&nbsp;&nbsp;&nbsp;&nbsp;&nbsp;"Živo se nadam da nije prvo krenulo za ostalima", reče Kal.
<BR>&nbsp;&nbsp;&nbsp;&nbsp;&nbsp;"Nije. Živi su", reče Fredi. "Osetili bismo da nisu."
<BR>&nbsp;&nbsp;&nbsp;&nbsp;&nbsp;"U pravu je", reče Nimrod. "Lako im možemo ući u trag. Ali moramo smesta poći. Kada uniforme jednom stignu ovamo naći ćemo se u klopci."
<BR>&nbsp;&nbsp;&nbsp;&nbsp;&nbsp;"U redu, čuo sam te i prvi put", odgovori Kal. "Dozvolite samo da se pozdravim sa tatom."
<BR>&nbsp;&nbsp;&nbsp;&nbsp;&nbsp;On ode u drugu sobu. Brendan se nije ni pomerio od kada ga je Kal smestio u naslonjač.
<BR>&nbsp;&nbsp;&nbsp;&nbsp;&nbsp;"Tata... čuješ li me?"
<BR>&nbsp;&nbsp;&nbsp;&nbsp;&nbsp;Brendan podiže pogled sa svoje tuge.
<BR>&nbsp;&nbsp;&nbsp;&nbsp;&nbsp;"Takav vetar nisam video još od rata", reče on. "Tamo u Malaji. Video sam kako je odnosio cele kuće. Nisam mislio da ću nešto slično ovde doživeti."
<BR>&nbsp;&nbsp;&nbsp;&nbsp;&nbsp;Govorio je nepovezano, pogleda uprtog u prazan zid.
<BR>&nbsp;&nbsp;&nbsp;&nbsp;&nbsp;"Na ulici je policija", reče Kal.
<BR>&nbsp;&nbsp;&nbsp;&nbsp;&nbsp;"Bar je golubarnik ostao čitav, a", uzdahnu Brendan. "Kakav vetar..." glas mu zamre. Zatim nastavi: "Hoće li doći ovamo? Policija?"
<BR>&nbsp;&nbsp;&nbsp;&nbsp;&nbsp;"Mislim da hoće, tata. Da li ćeš moći da porazgovaraš s njima? Ja moram da pođem."
<BR>&nbsp;&nbsp;&nbsp;&nbsp;&nbsp;"Razume se da moraš", promrmlja Brendan. "Samo ti idi."
<BR>&nbsp;&nbsp;&nbsp;&nbsp;&nbsp;"Mogu li da uzmem kola?"
<BR>&nbsp;&nbsp;&nbsp;&nbsp;&nbsp;"Uzmi ih. Mogu im reći..." Ponovo je zaćutao, pre no što je uspeo da sabere misli. "Takav vetar nisam video... oh, još od rata."
<BR>
<BR>&nbsp;&nbsp;&nbsp;&nbsp;&nbsp;2.
<BR>&nbsp;&nbsp;&nbsp;&nbsp;&nbsp;Njih troje iziđoše na stražnja vrata, preskočiše ogradu i krenuše duž nasipa ka nadvožnjaku za pešake na kraju Ulice Kočija. Sa njega su mogli da vide mnoštvo koje se već okupilo iz obližnjih ulica i željno posmatralo prizor.
<BR>&nbsp;&nbsp;&nbsp;&nbsp;&nbsp;Jedan Kalov deo žudeo je da siđe i saopšti im šta je video. Da kaže: svet ne sačinjavaju samo šolja za čaj i čajnik. Ja to znam, jer sam video. Zadrža to za sebe, svestan da bi ga svi redom podozrivo gledali.
<BR>&nbsp;&nbsp;&nbsp;&nbsp;&nbsp;Možda će doći vreme i za ponos, možda će tada moći svom plemenu da ispriča kakve su užase i čuda delili sa svetom. Ali sada nije bio trenutak.
</P></TD></TR></TABLE>
<P class="next">
<A HREF=p28.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
