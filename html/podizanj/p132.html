<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>120. 'BRAZDAČ'
<P>&nbsp;&nbsp;&nbsp;&nbsp;&nbsp;"Oštećenje stazisnih nosača na levoj strani!" uzviknuo je Vataceti. "Sve oružje u tom području ne dejstvuje!"
<BR>&nbsp;&nbsp;&nbsp;&nbsp;&nbsp;"Je li oštećen unutrašnji brod!" odmah je upitala Džilijan.
<BR>&nbsp;&nbsp;&nbsp;&nbsp;&nbsp;Fin je prazno gledao dok je osluškivao izveštaj kompjutera o proceni štete. "Ne. Tenanijski oklop sssve je primio na sebe, zasssad. Suezi kaže da veze popuštaju!"
<BR>&nbsp;&nbsp;&nbsp;&nbsp;&nbsp;"Pokušaćeu da usredsrede vatru na tu oštećenu stranu", kazala je Tišt. " I očekivaće od nas da se okrenemo. Leve artiljerijske baterije! Ssspustite mine na azimut četrdeset i udaljenost od sto na jug! Neka ssse kreću polako, sa prikrivenim uapaljačima!"
<BR>&nbsp;&nbsp;&nbsp;&nbsp;&nbsp;"Ali, t-tamo nema nikoga!"
<BR>&nbsp;&nbsp;&nbsp;&nbsp;&nbsp;"Biće! Ispaljuj! Skreći ulevo dva radijana u minutu, uvis jedan radijan!"
<BR>&nbsp;&nbsp;&nbsp;&nbsp;&nbsp;'Brazdač' je uzdrhtao i zaječao dok se polako okretao u svemiru. Štitovi su opasno svetlucali pod moćnim bojnim zracima sa kojima nisu očekivali da će se susretati. Nisu nijednom opalili na protivnike koji su lako držali korak sa tromim pokušajima da ih izbegnu.
<BR>&nbsp;&nbsp;&nbsp;&nbsp;&nbsp;Sa zamračene strane 'Brazdača' polako se izdvojilo šest malih projektila i počelo da ubrzava.
<BR>&nbsp;&nbsp;&nbsp;&nbsp;&nbsp;Brod se okretao da bi nekako zaštitio oslabljeni bok, nešto sporije nego što je zaista bio sposoban.
<BR>&nbsp;&nbsp;&nbsp;&nbsp;&nbsp;Osećajući presudnu slabost, neprijateljski brodovi pratili su taj okret. Zraci su se zarivali u 'Brazdačev' oštećeni deo, gde su Braća Noći mislila da je najslabije mesto njihovog neprijatelja.
<BR>&nbsp;&nbsp;&nbsp;&nbsp;&nbsp;'Brazdač' se zatresao kad su zraci prodrli kroz štitove i pogodili trup tenanijskog broda. Stazisna polja su zatreperila, dajući im jezivo osećanje 'dQja vu'. Čak i na mostu ispunjenom vodom, udarci su gotovo izbacili članove posadu sa njihovih mesta. Osmatrači zaduženi za izveštaj o šteti javljali su o dimu i vatri, topljenju metala i savijanju zidova.
<BR>&nbsp;&nbsp;&nbsp;&nbsp;&nbsp;Krstarice su samouvereno uplovile u minirano područje i počele su eksplozije.
<BR>&nbsp;&nbsp;&nbsp;&nbsp;&nbsp;Džilijan je grčevito stegla rukohvat. Oni senzori koji nisu bili pretvoreni u prah pokazivali su neprijatelje sakrivene iza oblaka uzavrelih gasova.
<BR>&nbsp;&nbsp;&nbsp;&nbsp;&nbsp;"Puna brzina, sa dvadeset stepeni na dvesssta sedamdeset!" naredila je Tišt. "Prekinite okretanje!"
<BR>&nbsp;&nbsp;&nbsp;&nbsp;&nbsp;Preopterećeni motori su zaurlali. Držači koji su povezivali 'Brazdač' sa lažnim oklopom škripali su dok je brod ubrzavao u novom pravcu.
<BR>&nbsp;&nbsp;&nbsp;&nbsp;&nbsp;"Blagosloven prokleti tenanijski oklop", uzdahnuo je jedan od delfina. "Ti zraci bi iseckali 'Brazdač' kao tossst!"
<BR>&nbsp;&nbsp;&nbsp;&nbsp;&nbsp;Džilijan je pogledala jedan od retkih očuvanih holo-ekrana, naprežući se da vidi nešto kroz dim i krhotine. Konačno je ugledala neprijatelja.
<BR>&nbsp;&nbsp;&nbsp;&nbsp;&nbsp;"Pogodak! Puni pogodak!" likovala je .
<BR>&nbsp;&nbsp;&nbsp;&nbsp;&nbsp;Jedan od brodova imao je zajpeću rupu na boku. Zapaljeni metal i dalje se krivio i proširivao šupljinu, a sekundarne eksplozije potresale su ceo brod.
<BR>&nbsp;&nbsp;&nbsp;&nbsp;&nbsp;Drugi je izgledao neoštećen, ali oprezniji nego ranije.
<BR>&nbsp;&nbsp;&nbsp;&nbsp;&nbsp;Oh, oklevaj i dalje, pomislila je. Pusti nas da malo odmaknemo!
<BR>&nbsp;&nbsp;&nbsp;&nbsp;&nbsp;"Ima li još nekog u blizini?" upitala je Tišt. Ako su ostala samo ova dva broda, bila je spremna da natera motore punom snagom, pa neka svi saznaju da je brod zemaljski!
<BR>&nbsp;&nbsp;&nbsp;&nbsp;&nbsp;Tišt je zatreptala. "Da, Džilijan. Još šessst. Brzo se približavaju." Odmahnula je glavom. "Nema načina da izbegnemo novu družinu. Sssuviše su brzi. Žao mi je, Džilijan."
<BR>&nbsp;&nbsp;&nbsp;&nbsp;&nbsp;"Braća sssu se odlučila", objavio je Vataceti. "Polaze za nama!"
<BR>&nbsp;&nbsp;&nbsp;&nbsp;&nbsp;Tišt je prevrnula očima, Džilijan se ćutke složila sa njom. Nećemo ih ponovo prevariti.
<BR>&nbsp;&nbsp;&nbsp;&nbsp;&nbsp;"Zove Suezi. Pita hoćemo li..."
<BR>&nbsp;&nbsp;&nbsp;&nbsp;&nbsp;Džilijan je uzdahnula. "Kaži Hanesu da više neće biti 'ženskih štosova'. Iscrpla sam nadahnuće."
<BR>&nbsp;&nbsp;&nbsp;&nbsp;&nbsp;Dva bojna broda bila su sve bliža 'Brazdačevom' repu. Nisu pucali, čuvajući se za konačni napad.
<BR>&nbsp;&nbsp;&nbsp;&nbsp;&nbsp;Džilijan je pomislila na Toma. Osećala se kao da ga je izneverila.
<BR>&nbsp;&nbsp;&nbsp;&nbsp;&nbsp;To je zaista bio dobar plan, dragi. Žao mi je što ga nisam izvršila umesto tebe.
<BR>&nbsp;&nbsp;&nbsp;&nbsp;&nbsp;Neprijatelj je išao pravo na njih, zlokobno rastući na ekranu.
<BR>&nbsp;&nbsp;&nbsp;&nbsp;&nbsp;Iznenada se oglasio Srećni Ka. "Promena vektora!" Pilot je uzbuđeno udarao repom. "Zaokreću! Beže kao sssardine!"
<BR>&nbsp;&nbsp;&nbsp;&nbsp;&nbsp;Džilijan je zbunjeno zatreptala. "Ali imali su nas u šaci!"
<BR>&nbsp;&nbsp;&nbsp;&nbsp;&nbsp;"To je zbog ovih novih, Džilijan! Zbog šest novih brodova!" veselo je povikala Tišt.
<BR>&nbsp;&nbsp;&nbsp;&nbsp;&nbsp;"Šta? Šta je sa njima?"
<BR>&nbsp;&nbsp;&nbsp;&nbsp;&nbsp;Tišt se iscerila koliko god je mogla. "To su Tenanijci! Dolaze pucajući sssvime što imaju! I to ne na nasss!"
<BR>&nbsp;&nbsp;&nbsp;&nbsp;&nbsp;Ekrani su pokazivali krstaice koje su ih gonile sada u punoj brzini, kako uzvraćaju vatru nadolazećoj floti.
<BR>&nbsp;&nbsp;&nbsp;&nbsp;&nbsp;Džilijan se nasmejala. "Vataceti! Kaži Sueziju da umukne! Usporite i napravite što više dima. Izigravaćemo teško ranjenog vojnika!"
<BR>&nbsp;&nbsp;&nbsp;&nbsp;&nbsp;Inženjerov odgovor odmah je stigao.
<BR>&nbsp;&nbsp;&nbsp;&nbsp;&nbsp;"Suezi kaže da neće bit-ti teško. Ni najmanje."
</P></TD></TR></TABLE>
<P class="next">
<A HREF=p133.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
