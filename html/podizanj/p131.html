<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>119. GALAKTINCI
<P>&nbsp;&nbsp;&nbsp;&nbsp;&nbsp;"Ostavićemo pola naše združene flote nad planetom. Niko od ostalih neće se usuditi na povratak, sad kad smo se ujedinili. Poslaćemo eskadre da očiste satelite od sakrivenih neprijatelja i da izvide šta se dešava iza gasovitog džina.
<BR>&nbsp;&nbsp;&nbsp;&nbsp;&nbsp;Prikradalac Tandua sad je imao samo četiri noge umesto ranijih šest. Krat se pitala kakva je nezgoda snašla vođu njenih neprijatnih saveznika.
<BR>&nbsp;&nbsp;&nbsp;&nbsp;&nbsp;Zapravo i nije bilo važno. Krat je maštala o trenutku kad će moži lično da mu iščupa preostale udove, a za njima i sve začete glave.
<BR>&nbsp;&nbsp;&nbsp;&nbsp;&nbsp;"Je li moguće da je taj haos izvan planete izvazvao naš plen?" upitala je.
<BR>&nbsp;&nbsp;&nbsp;&nbsp;&nbsp;Tanduov izraz nije se mogao razaznati na ekranu. "Sve je moguće, čak i ono nemoguće". Zvučalo je kao neka izreka. "No, plen ne bi mogao pobeći čak ni malim snagama koje ga gone. Ako ga oni zarobe, ostali će se potući sa njima. Kada naše snage pristignu, preuzećemo plen. Jednostavno.
<BR>&nbsp;&nbsp;&nbsp;&nbsp;&nbsp;Krat je klimnula glavom. Zaista je elegantno zvučalo.
<BR>&nbsp;&nbsp;&nbsp;&nbsp;&nbsp;Uskoro, rekla je sebi. Uskoro ćemo iscediti informacije iz Zemljana ili ih probrati iz onog što ostane od njih. A ubrzo potom stajaćemo pred našim precima.
<BR>&nbsp;&nbsp;&nbsp;&nbsp;&nbsp;Moram pripaziti da nekoliko ljudi i delfina ostane u životu, kad nam budu rekli gde se nalaze flote Praotaca. Moji štićenici ne vole kad ih koristim za zabavu. Uštedeću sebi nevolje ako budem nalazila razonodu van porodice.
<BR>&nbsp;&nbsp;&nbsp;&nbsp;&nbsp;Setno je čeznula za hrapavim mužjakom sopstvene vrste dok je odred od trinaest brodova Tandua i Soroa punom brzinom jurio prema džinovskoj gasovitoj planeti.
</P></TD></TR></TABLE>
<P class="next">
<A HREF=p132.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
