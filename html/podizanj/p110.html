<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>99. DŽILIJAN
<P>&nbsp;&nbsp;&nbsp;&nbsp;&nbsp;Flote su zbog nečeg iznenada uzdrhtale. Male eskadre odvojile su se od njih i pridružile grupama na Kitrupovim mesecima, pa su se svi zajedno uputili prema planeti. Dok su se spajale, grupe su se nekoliko puta uskovitlale i na mestu pojedinih tačaka pojavili su se tragovi malih eksplozija.
<BR>&nbsp;&nbsp;&nbsp;&nbsp;&nbsp;Šta li se to dešava? Šta god bilo, Džilijan je osetila zračak nade.
<BR>&nbsp;&nbsp;&nbsp;&nbsp;&nbsp;"Doktore Basskin! Džilijan!" Tištin glas začuo se preko komunikatora. "Opet primamo radio-emisiju sa površine planete! Potiče od jednog predajnika, ali emituje podatke na različitim galaktinssskim jezicima! Sssigurna sam da je sve izgovorio jedan isssti glas!"
<BR>&nbsp;&nbsp;&nbsp;&nbsp;&nbsp;Nagnula se i pritisnula prekidač. "Odmah krećem gore, Tišt. Molim te, pozovi pola raspoložive posade. Ostali neka se još malo odmaraju." Isključila je napravu.
<BR>&nbsp;&nbsp;&nbsp;&nbsp;&nbsp;Oh, Tome, pomislila je dok je žurila ka izlazu. Zašto tako? Zar nisi mogao da smisliš ništa elegantnije? Ništa manje očajničko?
<BR>&nbsp;&nbsp;&nbsp;&nbsp;&nbsp;Naravno da nije mogao, ljutnula se na sebe dok je trčala niz hodnik. Hajde, Džil. Mogla bi bar da ne zakeraš.
<BR>&nbsp;&nbsp;&nbsp;&nbsp;&nbsp;Začas je bila na mostu i počela da sluša.
</P></TD></TR></TABLE>
<P class="next">
<A HREF=p111.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
