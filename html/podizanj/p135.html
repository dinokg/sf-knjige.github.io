<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>123. GALAKTINCI
<P>&nbsp;&nbsp;&nbsp;&nbsp;&nbsp;Odred Tandua i Soroa primicao se iscrpljenim izbeglicama.
<BR>&nbsp;&nbsp;&nbsp;&nbsp;&nbsp;"Gospodarice, oštećeni tenanijski brod približava se prenosnoj tački putanjom za bekstvo."
<BR>&nbsp;&nbsp;&nbsp;&nbsp;&nbsp;Krat se izvila na svom ležaju i zarežala. "Pa šta? Oštećeni brodovi već su napustili područje bitke. Sve strane pokušavaju da evakuišu svoje ranjenike. Zašto me uznemiravaš sad, kad smo gotovo pred odredištem!"
<BR>&nbsp;&nbsp;&nbsp;&nbsp;&nbsp;Mali osmatrački oficir, Pila, otkasao je nazad u svoju jazbinu. Krat se nagnula, posmatrajući prednje ekrane.
<BR>&nbsp;&nbsp;&nbsp;&nbsp;&nbsp;Mala eskadra Tenanijaca borila se da očuva prednost. Ispred njih, na granici dosega, svetlucanje povremenih okršaja pokazivalo je da se vodeća grupa i dalje međusobno gloži, čak i dok se približava plenu.
<BR>&nbsp;&nbsp;&nbsp;&nbsp;&nbsp;Šta ako greše, upitala se Krat. Jurimo Tenanijce koji jure ostale, koji jure... šta? Te budale možda jure jedni druge!
<BR>&nbsp;&nbsp;&nbsp;&nbsp;&nbsp;Nije važno. Polovina Soro-Tandu flote nalazila se na orbiti oko Kitrupa, pa su Zemljani bili zarobljeni, ovako ili onako.
<BR>&nbsp;&nbsp;&nbsp;&nbsp;&nbsp;Obračunaćemo se sa Tanduima na vreme, pomislila je, i sami ćemo se susresti sa drevnima.
<BR>&nbsp;&nbsp;&nbsp;&nbsp;&nbsp;"Gospodarice!" povikao je Pila. "Dobijamo poruku sa prenosne tačke!"
<BR>&nbsp;&nbsp;&nbsp;&nbsp;&nbsp;"Uznemiri me još jednom nečim nevažnim..." Zagrmela je, preteći pružajući kandžu za parenje. Ali štićenik ju je prekinuo! Pila se usudio da je prerkine!
<BR>&nbsp;&nbsp;&nbsp;&nbsp;&nbsp;"Gospodarice, to je zemaljski brod! Ismevaju nas! Prkose nam! Oni..."
<BR>&nbsp;&nbsp;&nbsp;&nbsp;&nbsp;"Pokaži mi!" zasiktala je Krat. "To mora da je neki trik. Odmah mi pokaži!"
<BR>&nbsp;&nbsp;&nbsp;&nbsp;&nbsp;Pila se odgegao u svoje odeljenje. Na glavnom ekranu pred Krat pojavila se holo-slika čoveka i nekoliko delfina. Po obliku čoveka, Krat je videla da je u pitanju ženka, verovatno njihov vođa.
<BR>&nbsp;&nbsp;&nbsp;&nbsp;&nbsp;"... glupa stvorenja koja ne zaslužuju naziv 'razumnjaka'. Budalasti, pre-razumni skorojevići nastranih gospodara. Izmigoljili smo se i pored sve vaše moći i oružja, smejući se vašoj trapavosti! Izmigoljili smo se i uvek će biti tako, sirota stvorenjca. A sad, kad smo ozbiljno isprednjačili, nikad nas nećete uhvatiti! Ima li boljeg dokaza da Praoci štite nas, a ne vas! Ima li boljeg dokaza..."
<BR>&nbsp;&nbsp;&nbsp;&nbsp;&nbsp;Ismevanje se nastavljalo. Krat je slušala, razjarena, ali u isto vreme se naslađivala njihovom umetnošću. Ti ljudi su bolji nego što sam verovala. Uvrede su im opširne i visokoparne, ali imaju dara. Zaslužuju časnu, sporu smrt.
<BR>&nbsp;&nbsp;&nbsp;&nbsp;&nbsp;"Gospodarice! Tandui pored nas menjaju kurs! I ostali njihovi brodovi napuštaju Kitrup i polaze prema prenosnoj tački!"
<BR>&nbsp;&nbsp;&nbsp;&nbsp;&nbsp;Krat je očajnički zašištala. "Za njima! Smesta za njima! I dosad smo ih pratili kroz svemir. Potera se samo nastavlja!"
<BR>&nbsp;&nbsp;&nbsp;&nbsp;&nbsp;Posada se spokojno posvetila svojim poslovima. Zemaljski brod bio je u dobrom položaju za beg. Čak i u najboljem slučaju, potera će dugo trajati.
<BR>&nbsp;&nbsp;&nbsp;&nbsp;&nbsp;Krat je shvatila da nikako neće stići kući na vreme za parenje. Umreće negde u svemiru.
<BR>&nbsp;&nbsp;&nbsp;&nbsp;&nbsp;Čovek sa ekrana nastavljao je svoje izazivanje.
<BR>&nbsp;&nbsp;&nbsp;&nbsp;&nbsp;"Bibliotekaru", pozvala je. "Ne razumem neke od izraza. Pronađi šta znači fraza,'uta-ta' na njihovom gnusnom, samoniklom jeziku!"
</P></TD></TR></TABLE>
<P class="next">
<A HREF=p136.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
