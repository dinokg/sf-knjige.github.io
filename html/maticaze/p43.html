<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>POGOVOR
<P>&nbsp;&nbsp;&nbsp;&nbsp;&nbsp;Sa poliominoima, kao i sa mnogim drugim zanimljivostima, susreo sam se u knjizi Martina Gardnera Scientific American Book of Mathematical Puzzles and Diversions u kojoj se, međutim, iz nekog zluradog razloga, ne daje rešenje za pravougaonik razmera 20 x 3. U svojoj poslednjoj knjizi, Polyominoes, Solomon V. Golomb pokazao se milosrdnijim prema svojim čitaocima; sa željom da predupredim nekoliko nervnih slomova, ponoviću ovde odgovor koji on daje:
<BR>
<BR>&nbsp;&nbsp;&nbsp;&nbsp;&nbsp;UXPILNFTWYZV
<BR>
<BR>&nbsp;&nbsp;&nbsp;&nbsp;&nbsp;Svako ko želi da konstruiše pomenuti pravougaonik pomoću dvanaest pentominoa ne bi trebalo da ima poteškoća u odgonetanju kom slovu odgovara (ponekad samo približno) koji segmenat. Lako je potom videti da se drugo od (jedina) dva rešenja dobija okretanjem središnje zone od sedam elemenata.
<BR>&nbsp;&nbsp;&nbsp;&nbsp;&nbsp;Doktor Golomb, koji je sada profesor električnog inženjeringa i matematike na univerzitetu Južne Kalifornije, takođe je patentirao jednu vanredno zanimljivu igru koju je isto tako nazvao PENTOMINOE. (Njenu distribuciju u Severnoj Americi drži Hallmark Cards, a u Evropi Zimpfer Puzzles). Ona sadrži više otvaranja nego šah; u jednoj ranijoj verziji "Odiseje u svemiru 2001." Stenli Kubrik snimio je sekvencu u kojoj HAL igra upravo ovu igru sa astronautima.
<BR>&nbsp;&nbsp;&nbsp;&nbsp;&nbsp;Dugujem zahvalnost dr Robertu Forverdu iz Hughes Research Laboratory, Malibu, zato što me je upoznao sa zadivljujućom koncepcijom mini-crnih jama, kao i zbog toga što je na sva usta hvalio pomalo preteran pogonski sistem svemirskog broda Sirijus (to me umalo nije navelo da celu stvar patentiram)...
<BR>&nbsp;&nbsp;&nbsp;&nbsp;&nbsp;Dr Grot Reber, otac radio-astronomije i tvorac najvećeg radio-teleskopa na svetu naveo me je na pomisao o prostiranju heliosfere i njenim mogućim posledicama. Zahvalan sam mu na komentarima vezanim za kritične frekvencije, ali on ni na koji način nije odgovoran za moje nesputane ekstrapolacije njegovih zamisli. Dr Edrijan Vebster, iz Cavendish Laboratory's Mullard Radio Astronomy Observatory, takođe me je opskrbio važnim informacijama, ali on takođe ne snosi krivicu za način na koji sam ih ja primenio.
<BR>&nbsp;&nbsp;&nbsp;&nbsp;&nbsp;Posebnu zahvalnost dugujem dr Bernardu Oliveru, vicepredsedniku i direktoru Research of Hewlett-Packard, ne samo na pruženom gostoprimstvu u Palo Altou, nego i za obezbeđenje primerka razrađenog projekta CYCLOPS (NASA/Ames CR 114445), kojim on upravlja. Takođe se nadam da mi Berni neće uzeti za zlo što sam izložio pretpostavku - za koju lično smatram da je krajnje neverovatna - da CYCLOPS neće uspeti da otkrije razumne signale, čak ni posle dve stotine godina rada.
<BR>&nbsp;&nbsp;&nbsp;&nbsp;&nbsp;Ozlojeđene projektante antena, koji smatraju da sistem Argus ne bi bio delatan onakav kakav je u mojoj knjizi opisan, pozivam da uzmu u razmatranja ABM tragalačke radare, a zatim da debelo promisle. Sve što želim da kažem u samoodbranu jeste da bi elementi Argusa bili superprovodljivi, aktivni i podeljeni u mnoštvo zasebnih pododeljaka sa verovatnim poprečnim vezama između 'bodlji'. Manje praktične pojedinosti ostavljan studentima na razradu (baš kao i u slučaju 'asimptotičkog pogona').
<BR>&nbsp;&nbsp;&nbsp;&nbsp;&nbsp;Duboko sam zahvalan svom starom prijatelju Vilijemu Mek Kvitiju, tvorcu filma A Night to Remember, na obilju materijala o Titaniku.
<BR>&nbsp;&nbsp;&nbsp;&nbsp;&nbsp;Možda će neki čitaoci steći utisak da podudarnosti - ili 'saglasja' - koja igraju ključnu ulogu u ovoj priči ne izgledaju odveć verovatna. Podsticaj za njih dobio sam, međutim, na osnovu još neobičnijih zbivanja iz vlastitog života; svakoga ko sumnja da se slične stvari mogu dogoditi upućujem na knjigu Artura Kestlera The Roots of Coincidence. Ovo opčinjavajuće delo pročitao sam kada sam već završio rad na Matici zemlji, premda mi ova činjenica danas izgleda pomalo neverovatna.
<BR>&nbsp;&nbsp;&nbsp;&nbsp;&nbsp;U neobično akustičko ponašanje bodljikavog morskog ježa, diadema setosum, imao sam prilike lično da se osvedočim na sprudu Unawatuna, južno od obala Šri Lanke. Nisam ranije video nikakva zapažanja o ovoj pojavi u stručnoj literaturi, tako da nije isključeno da je posredi moj originalni prilog morskoj biologiji.
<BR>&nbsp;&nbsp;&nbsp;&nbsp;&nbsp;Konačno, moje spekulacije o uslovima koji vladaju na Titanu bile su nadahoute nizom tekstova koje je dr Karl Segan bio ljubazan da mi pošalje. Gotovo da nije ni potrebno napomenuti, Karlu takođe dugujem zahvaloost za mnoge druge podsticajne zamisli, koje bi bilo budalasto da prenebregne svaka pravilno skrojena Vaseljena. "Jer, ako i nisu tačne, lepo su izmišljene..."
<BR>
<BR>&nbsp;&nbsp;&nbsp;&nbsp;&nbsp;Artur Č. Klark
<BR>&nbsp;&nbsp;&nbsp;&nbsp;&nbsp;Sinamon Gardens, Kolombo
<BR>&nbsp;&nbsp;&nbsp;&nbsp;&nbsp;Januar 1974. - januar 1975.
</P></TD></TR></TABLE>
<P class="next">
<A HREF=p44.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
