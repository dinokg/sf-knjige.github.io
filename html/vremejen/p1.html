<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>1.
<P>&nbsp;&nbsp;&nbsp;&nbsp;&nbsp;Konačno je nastupilo vreme da Čovek prizna da mu je svemir nedostupan. Prvi put je u to posumnjao kada je Van Alen pronašao radijacione prstenove koji opasuju Zemlju, i kada su ljudi iz Minesote upotrebili balone da zarobe solarne protone. Ali Čovek je toliko dugo sanjao da, čak ni suočen s ovim, nije mogao da napusti san pre nego što pokuša.
<BR>&nbsp;&nbsp;&nbsp;&nbsp;&nbsp;I tako je krenuo i pokušao - i nastavljao da pokušava čak i kad su astronauti umirali da bi dokazali da je to nemoguće. Čovek je za svemir bio suviše krhak. Umirao je suviše lako. Umirao je ili od primarne radijacije, potekle od Sunca, ili od sekundarne, koju je stvarao metal njegovoga broda.
<BR>&nbsp;&nbsp;&nbsp;&nbsp;&nbsp;Na kraju, spoznao je Čovek da je njegov san nedostiživ, i s gorčinom i razočaranjem nastavio da gleda u zvezde, jer zvezde su sada bile dalje nego ikad.
<BR>&nbsp;&nbsp;&nbsp;&nbsp;&nbsp;Posle mnogo godina, posle velike grmljavine na nebu, posle stotina miliona slomljenih srca, Čovek je konačno odustao.
<BR>&nbsp;&nbsp;&nbsp;&nbsp;&nbsp;Dobro je postupio.
<BR>&nbsp;&nbsp;&nbsp;&nbsp;&nbsp;Postojao je bolji način.
</P></TD></TR></TABLE>
<P class="next">
<A HREF=p2.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
