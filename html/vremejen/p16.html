<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>16.
<P>&nbsp;&nbsp;&nbsp;&nbsp;&nbsp;Um se ne može videti.
<BR>&nbsp;&nbsp;&nbsp;&nbsp;&nbsp;Ali Ružičasto ga je videlo, ili osetilo - ili, bar, znalo da je um tamo.
<BR>&nbsp;&nbsp;&nbsp;&nbsp;&nbsp;A Šeperda Blejna to nije iznenadilo, niti mu se učinilo stranim. Delovalo mu je gotovo kao da se vratio kući, jer je svetloplava soba sada mnogo više nalikovala na dom, nego što se to činilo prvi put.
<BR>&nbsp;&nbsp;&nbsp;&nbsp;&nbsp;E, pa, reče Ružičasto, odmeravajući um odozdo-nagore, zgodan ste par!
<BR>&nbsp;&nbsp;&nbsp;&nbsp;&nbsp;A to je, naravno, bilo tačno, iako se deo uma koji je još bio Šeperd Blejn - on, ili bar deo njega, možda i cela njegova polovina, zaista vratio kući. Jer on je, u nekom, još ne tačno određenom, možda i neodredivom, procentu bio deo tuđinca pred kojim se našao licem u lice. On je bio Šeperd Blejn, putnik sa Zemlje, baš kao i karbonska kopija ovog bića koje je prebivalo u plavoj prostoriji.
<BR>&nbsp;&nbsp;&nbsp;&nbsp;&nbsp;I kao se snalaziš? upita tuđinac ljubazno, da ljubaznije ne može. Kao da ne zna.
<BR>&nbsp;&nbsp;&nbsp;&nbsp;&nbsp;Ima samo jedno, reče Blejn, žureći da preduhitri vreme kada će možda morati da se vrati nazad. Ima samo jedno. Načinio si od nas ogledalo. Ljudi se odbijaju od nas.
<BR>&nbsp;&nbsp;&nbsp;&nbsp;&nbsp;A pa naravno,D, reče mu tuđinac. Jedino tako može. Na tuđinskoj planeti bio bi ti potreban nekakav štit. Ko voli da mu inteligentna bića svuda zaviruju? Zato odbijaš njihova virenja. Ovde, kod kuće, naravno, nema potrebe...
<BR>&nbsp;&nbsp;&nbsp;&nbsp;&nbsp;Ali ti ne razumeš, bunio se Blejn. To nas ne štiti. To privlači pažnju na nas. Gotovo su nas ubili.
<BR>&nbsp;&nbsp;&nbsp;&nbsp;&nbsp;Tako nešto ne postoji, osorno reče tuđinac Blejnu. Ubistvo ne postoji. Smrt ne postoji. To je tako grozno traćenje. Iako možda grešim. Čini mi se da je jednom davno postojala planeta...
<BR>&nbsp;&nbsp;&nbsp;&nbsp;&nbsp;Gotovo da je bilo moguće čuti kako prebira po suvim podacima koji su ispunjavali njegovu prenatrpanu memoriju.
<BR>&nbsp;&nbsp;&nbsp;&nbsp;&nbsp;Da, reče on, bila je jedna planeta. Bilo je nekoliko planeta. I to je sramno. Ja to ne mogu da razumem. To uopšte nema smisla.
<BR>&nbsp;&nbsp;&nbsp;&nbsp;&nbsp;Uveravam te, reče mu Blejn, da na mojoj planeti sve može da umre. Baš sve...
<BR>&nbsp;&nbsp;&nbsp;&nbsp;&nbsp;Sve?
<BR>&nbsp;&nbsp;&nbsp;&nbsp;&nbsp;Pa, nisam baš siguran. Možda...
<BR>&nbsp;&nbsp;&nbsp;&nbsp;&nbsp;Vidiš, reče stvorenje. Čak ni na tvojoj planeti to nije opšte.
<BR>&nbsp;&nbsp;&nbsp;&nbsp;&nbsp;Ne znam, reče Blejn. Čini mi se da se sećam da postoje besmrtne stvari.
<BR>&nbsp;&nbsp;&nbsp;&nbsp;&nbsp;Normalne stvari, misliš.
<BR>&nbsp;&nbsp;&nbsp;&nbsp;&nbsp;Smrt ima svoju svrhu, bio je uporan Blejn. To je proces, funkcija koja je na mojoj planeti omogućila razvoj i diferencijaciju vrsta. Ona otklanja ćorsokake. Ona briše naše greške, obezbeđuje nove početke.
<BR>&nbsp;&nbsp;&nbsp;&nbsp;&nbsp;Ružičasto se smirivalo. Moglo se osetiti da se smiruje - samozadovoljno, prvenstveno se pripremajući za dugu i zadovoljavajuću razmenu ideja, i, možda, za raspravu.
<BR>&nbsp;&nbsp;&nbsp;&nbsp;&nbsp;Možda je tako, reče ono, ali to je vrlo primitivno. To je vraćanje na primalni glib. Postoje bolji načini. Postoji čak tačka kada više nema potrebe za poboljšanjima o kojima govoriš.
<BR>&nbsp;&nbsp;&nbsp;&nbsp;&nbsp;Ali, prvo i prvo, upita on, jesi li ti zadovoljan?
<BR>&nbsp;&nbsp;&nbsp;&nbsp;&nbsp;Zadovoljan?
<BR>&nbsp;&nbsp;&nbsp;&nbsp;&nbsp;E, pa, ti si poboljšano biće. Razvijeno biće. Delom si ti - ti, a delom si ja.
<BR>&nbsp;&nbsp;&nbsp;&nbsp;&nbsp;I ti si delom ja.
<BR>&nbsp;&nbsp;&nbsp;&nbsp;&nbsp;Činilo se kao da se Ružičasto zasmejuljilo. Ali postoje samo dva tebe - ti sam i ja - a ja sam toliko mnogo bića da ne mogu ni da započnem da ti nabrajam. Ja sam puno posećivao i pokupio mnogo stvari, uključujući i mnoge umove, a neki od njih nisu, ne smeta mi da ti kažem, baš mnogo vredni razmene. Ali, znaš li ti da, ma koliko da sam posećivao, gotovo niko ne posećuje mene. Ne mogu da ti objasnim koliko mi znači ova poseta. Jednom je postojalo biće koje me je prilično često posećivalo, ali to je bilo toliko davno da mi je dosta teško i da se prisetim. Uzgred, vi merite vreme, zar ne - površinsko vreme, je li tako?
<BR>&nbsp;&nbsp;&nbsp;&nbsp;&nbsp;Blejn mu je objasnio kako ljudi mere vreme.
<BR>&nbsp;&nbsp;&nbsp;&nbsp;&nbsp;Hm, da, da vidimo, reče stvorenje i poče brzo da računa u sebi, to bi bilo pre oko deset hiljada vaših godina.
<BR>&nbsp;&nbsp;&nbsp;&nbsp;&nbsp;Kako te je to stvorenje posetilo?
<BR>&nbsp;&nbsp;&nbsp;&nbsp;&nbsp;Tako je, reče Ružičasto. Ti si prvi od tada. I ti si došao da posetiš mene. Nisi čekao da ja posetim tebe. I imao si tu mašinu...
<BR>&nbsp;&nbsp;&nbsp;&nbsp;&nbsp;Kako to, pomisli Blejn, da si me pitao o našem računanju vremena? Ti to sve poseduješ. Razmenio si um sa mnom. Poseduješ sve što ja znam.
<BR>&nbsp;&nbsp;&nbsp;&nbsp;&nbsp;Naravno, promumla Ružičasto. Naravno da posedujem. Ali nisam iskopao. Ne bi mi verovao kad bih ti rekao koliko sam pretrpan.
<BR>&nbsp;&nbsp;&nbsp;&nbsp;&nbsp;I to je tačno, pomisli Blejn. Čak i s jednim dodatnim umom on je pretrpan. Pitao se...
<BR>&nbsp;&nbsp;&nbsp;&nbsp;&nbsp;Da, naravno, reče mu Ružičasto. Vremenom ćeš to raščistiti. To mora da potraje. Postaćeš jedan um, a ne dva. Spojićete se. Bićete tim. Tebi se sviđa ovako, zar ne?
<BR>&nbsp;&nbsp;&nbsp;&nbsp;&nbsp;Malo je bilo nezgodno, ovo s ogledalom.
<BR>&nbsp;&nbsp;&nbsp;&nbsp;&nbsp;Ja nisam imun na pravljenje problema, reče Ružičasto. Radim najbolje što mogu. Pa i grešim. Pa popravljam greške. Skidam ogledalo, poništavam ga. U redu?
<BR>&nbsp;&nbsp;&nbsp;&nbsp;&nbsp;U redu.
<BR>&nbsp;&nbsp;&nbsp;&nbsp;&nbsp;Ja sedim ovde, reče Ružičasto, i idem u posete. Ne mrdajući odavde mogu da odem kuda god poželim, a iznenadio bi se koliko malo ima umova vrednih razmene.
<BR>&nbsp;&nbsp;&nbsp;&nbsp;&nbsp;Međutim, za deset hiljada godina, nakupi se toga.
<BR>&nbsp;&nbsp;&nbsp;&nbsp;&nbsp;Deset hiljada godina, zapanjeno reče stvorenje. Deset hiljada godina, prijatelju moj, tek je juče.
<BR>&nbsp;&nbsp;&nbsp;&nbsp;&nbsp;Sedelo je tamo, mrmljajući, i posezalo unazad, i unazad, i nije dospelo do početka, tako da je na kraju odustalo.
<BR>&nbsp;&nbsp;&nbsp;&nbsp;&nbsp;A tako je malo onih, žalilo se, koji mogu da podnesu drugi um. Moram jako da pazim na njih. Mnogi od njih pomisle da su posednuti. Neki od tih bi poludeli kad bih se razmenio s njima. To, možda, možeš da shvatiš.
<BR>&nbsp;&nbsp;&nbsp;&nbsp;&nbsp;Svakako, reče Blejn.
<BR>&nbsp;&nbsp;&nbsp;&nbsp;&nbsp;Dođi, reče Ružičasto, i sedi kraj mene.
<BR>&nbsp;&nbsp;&nbsp;&nbsp;&nbsp;Teško, reče Blejn, da mogu da sedim.
<BR>&nbsp;&nbsp;&nbsp;&nbsp;&nbsp;Ah, da, shvatam, reče stvorenje. Trebalo je da znam. E, pa, onda priđi. Pretpostavljam da si došao u posetu.
<BR>&nbsp;&nbsp;&nbsp;&nbsp;&nbsp;Prirodno, reče Blejn, ne znajući šta drugo da kaže.
<BR>&nbsp;&nbsp;&nbsp;&nbsp;&nbsp;Onda, strogo reče stvorenje, da počnemo s posetom.
<BR>&nbsp;&nbsp;&nbsp;&nbsp;&nbsp;Naravno, reče Blejn i primače se malo.
<BR>&nbsp;&nbsp;&nbsp;&nbsp;&nbsp;A sad, odakle da počnem? upita stvorenje. Postoji toliko mesta i toliko vremena i toliko različitih stvorenja. To je uvek problem. Pretpostavljam da to potiče iz želje za skladom, za sređenim umom. Neprestano me kopka pomisao da ću, ako uspem da sve to sredim, možda naići na nešto značajno. Ti, pretpostavljam, nećeš imati ništa protiv ako ti budem pričao o onim čudnim stvorenjima na koje sam naleteo na rubu galaksije.
<BR>&nbsp;&nbsp;&nbsp;&nbsp;&nbsp;Ni najmanje, reče Blejn.
<BR>&nbsp;&nbsp;&nbsp;&nbsp;&nbsp;Ona su prilično neobična, reče Ružičasto, jer nisu razvila mašine onako kao što je to tvoja kultura uradila, već su, u suštini, sami postali mašine...
<BR>&nbsp;&nbsp;&nbsp;&nbsp;&nbsp;Sedeći tako u svetloplavoj sobi, dok su tuđinske zvezde gorele iznad glava, dok je slab, udaljen zvuk pomahnitalog pustinjskog vetra bio tek šapat u toj prostoriji, Ružičasto je govorilo - ne samo o mašinskim entitetima, već i o mnogim drugim. O plemenima insekata koji su nebrojenim stolećima nagomilavali ogromne zalihe hrane koja im nije bila potrebna, robujući na beskrajnom točku slepe ekonomske manije. O rasi koja je pravila umetničke predmete oslonjena na učenje jedne čudne religije. O stanicama za osluškivanje, čiju su posadu činili čuvari galaktičke imperije koju su svi bili zaboravili, osim samih čuvara. O fantastičnom i složenom seksualnom ponašanju jedne druge rase bića koja su, suočena s ogromnim teškoćama u rađanju, malo mislila o bilo čemu drugom. O planetama koje nikada nisu upoznale život, već su se kotrljale svojim putevima jednako avetinjske, sirove i gole, kako što su bile onoga dana kad su bile stvorene. I o drugim planetama koje su bile ključali lonci hemijskih reakcija koje je teško i zamisliti, a kamoli razumeti, i o tome kako su te hemijske reakcije same od sebe podizale nestabilan, prolazan oblik postojanja, koji je u jednom trenutku bio život a već u sledećem prestao to da bude.
<BR>&nbsp;&nbsp;&nbsp;&nbsp;&nbsp;To - i još mnogo drugog.
<BR>&nbsp;&nbsp;&nbsp;&nbsp;&nbsp;Blejn je, slušajući, shvatio istinski fantastične razmere ovog stvorenja na koje je nabasao - očigledno besmrtnog stvorenja, koje se nije sećalo ni svog početka, niti je imalo pojam kraja; stvorenja lutajućeg uma koje je mentalno istražilo, tokom milijardi godina, milione zvezda i planeta u milionima svetlosnih godina, u ovoj sadašnjoj galaksiji i u nekim obližnjim; um koji je predstavljao gotovo nemerljivo skladište nagomilanih informacija, ali informacija koje nije ni pokušalo da iskoristi. Koje, najverovatnije, nije imalo pojma ni kako da ih upotrebi, ali koje je mučila nejasna ideja da ovakvo skladište znanja ne bi trebalo da leži neiskorišćeno.
<BR>&nbsp;&nbsp;&nbsp;&nbsp;&nbsp;Stvorenje koje je sposobno da beskrajno dugo sedi na suncu i vrti ekscentrične storije o svemu što je videlo.
<BR>&nbsp;&nbsp;&nbsp;&nbsp;&nbsp;A za ljudsku rasu, mislio je Blejn, ovde čuči ekciklopedija galaktičkog znanja, ovde dangubi atlas na kome su kartirane neprebrojne kubne svetlosne godine. Ovde se nalazilo stvorenje koje bi ljudsko pleme moglo da iskoristi. Ovde je počivao ulog koji će, unedogled, donositi dividende - dividende jednog entiteta za koji se čini da ne poseduje osećanja, osim određenog oblika prijateljstva; entiteta koje je, možda, tokom godina posmatranja iz fotelje, sva svoja osećanja, ako su uopšte postojala, istrošilo dokraja; koje uopšte nije koristilo znanje koje je steklo, ali ga nije ni gubilo. Ono je, naime, tokom tog posmatranja, tokom sveg tog galaktičkog virenja kroz prozor, steklo ogromnu trpeljivost i razumevanje, ne svojstveno njemu, niti svojstveno ljudskoj rasi, već svojstveno samoj prirodi: razumevanje samog života, postojanja i inteligencije. I simpatiju za sve motive i sve etike, i sve ambicije, bez obzira kako iskrivljene one bile u očima drugih živih bića.
<BR>&nbsp;&nbsp;&nbsp;&nbsp;&nbsp;I sve to, zajedno, prenuvši se, shvatio je Blejn, bilo je sada uskladišteno i u umu jednog ljudskog bića, jednog Šeperda Blejna, a kad bi mogao da ta znanja razluči, razvrsta i uskladišti, onda bi mogao da ih iskopa i na odgovarajući način upotrebi.
<BR>&nbsp;&nbsp;&nbsp;&nbsp;&nbsp;Dok je slušao, Blejn je potpuno izgubio pojam o vremenu, potpuno zaboravio ko je, gde je, i zašto je tamo; slušao je kao što bi dečak mogao da sluša začuđujuće priče koje bi ispredao neki drevni pomorac iz daleke i nepoznate zemlje.
<BR>&nbsp;&nbsp;&nbsp;&nbsp;&nbsp;Soba mu se učinila poznatom a Ružičasto postalo prijatelj; zvezde više nisu bile tuđe a udaljeno zavijanje pustinjskog vetra postalo je uspavanka koju je oduvek znao.
<BR>&nbsp;&nbsp;&nbsp;&nbsp;&nbsp;Dugo je prošlo pre nego što je shvatio da samo osluškuje vetar i da su priče o dalekim i davnim stvarima odavno prestale.
<BR>&nbsp;&nbsp;&nbsp;&nbsp;&nbsp;Promeškoljio se, gotovo pospano, a Ružičasto reče: Bila je to lepa poseta. Mislim da nikada nisam imao lepšu.
<BR>&nbsp;&nbsp;&nbsp;&nbsp;&nbsp;Ima jedna stvar, reče Blejn. Jedno pitanje...
<BR>&nbsp;&nbsp;&nbsp;&nbsp;&nbsp;Ako je u pitanju štit, reče Ružičasto, ne treba da brineš. Sklonio sam ga. Nema više ničega što bi te moglo odati.
<BR>&nbsp;&nbsp;&nbsp;&nbsp;&nbsp;Nije to, reče Blejn. U pitanju je vreme. Ja - to jest, nas dvoje - možemo da donekle kontrolišemo vreme. Dvaput mi to je spaslo život...
<BR>&nbsp;&nbsp;&nbsp;&nbsp;&nbsp;Tamo je, reče Ružičasto. Razumevanje se nalazi u tvome umu. Moraš samo da ga nađeš.
<BR>&nbsp;&nbsp;&nbsp;&nbsp;&nbsp;Ali vreme...
<BR>&nbsp;&nbsp;&nbsp;&nbsp;&nbsp;Vreme je, reče stvorenje, najjednostavnija stvar koja postoji. Kažem ti...
</P></TD></TR></TABLE>
<P class="next">
<A HREF=p17.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
