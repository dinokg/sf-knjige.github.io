<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>23.
<P>&nbsp;&nbsp;&nbsp;&nbsp;&nbsp;Sibil je zurila u Markjua, teško dišući. "Ne misliš valjda da...?"
<BR>&nbsp;&nbsp;&nbsp;&nbsp;&nbsp;"Kako su mogli? Mi. Mi smo..." Markju uhvati pogled koji mu je uputila i ukoči se, otvorenih usta.
<BR>&nbsp;&nbsp;&nbsp;&nbsp;&nbsp;"Mi smo uneli nedostajuće slojeve ličnosti. Ja sam, ovaj..."
<BR>&nbsp;&nbsp;&nbsp;&nbsp;&nbsp;Markju klimnu glavom. "Upotrebila si sopstvene blokove podataka."
<BR>&nbsp;&nbsp;&nbsp;&nbsp;&nbsp;"Za tuđe bih morala da zatražim prava. Imala sam neke svoje skenove..."
<BR>&nbsp;&nbsp;&nbsp;&nbsp;&nbsp;"Imali smo korporativne banke u biblioteci."
<BR>&nbsp;&nbsp;&nbsp;&nbsp;&nbsp;"Ali nisu izgledale odgovarajuće."
<BR>&nbsp;&nbsp;&nbsp;&nbsp;&nbsp;On se iskezi. "Nisu."
<BR>&nbsp;&nbsp;&nbsp;&nbsp;&nbsp;Njene usne načiniše iznenađeno 'oh'. "I ti...?"
<BR>&nbsp;&nbsp;&nbsp;&nbsp;&nbsp;"Svi Volterovi nedostajući slojevi nalazili su se u podsvesti. Gomila nepopunjenih dendritskih veza u limbičnom sistemu. Nadomestio sam ih nekim svojima."
<BR>&nbsp;&nbsp;&nbsp;&nbsp;&nbsp;"Njegove emotivne centre? A šta je sa među-vezama sa talamusom i cerebrumom?"
<BR>&nbsp;&nbsp;&nbsp;&nbsp;&nbsp;"I njih."
<BR>&nbsp;&nbsp;&nbsp;&nbsp;&nbsp;"I ja sam imala slične probleme. Neke gubitke u retikularnoj formaciji..."
<BR>&nbsp;&nbsp;&nbsp;&nbsp;&nbsp;"Jednom rečju, ono smo mi tamo gore!"
<BR>&nbsp;&nbsp;&nbsp;&nbsp;&nbsp;Sibil i Markju se okrenuše da pogledaju prema divovskim simulacijama koje su se grlile, sa jasnom namerom. Predsednik im je užurbano govorio, nešto o poternicama i pravnoj zaštiti. Oboje ga je prenebreglo. Žudno su gledali jedno drugom u oči. Onda se bez reči okrenuše i zađoše u gužvu, ne mareći za povike ljudi oko sebe.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;"Ah, tu si", reče Volter sa samozadovoljnim osmejkom.
<BR>&nbsp;&nbsp;&nbsp;&nbsp;&nbsp;"Gde?" upita Jovanka, usplahireno gledajući oko sebe.
<BR>&nbsp;&nbsp;&nbsp;&nbsp;&nbsp;"Da li je gospođica spremna da poruči?" upita garcon. Očigledno je reč bila o šali, jer je garcon ravnopravno sedeo sa njima za stolom, umesto da ledbi nad njim kao sluga.
<BR>&nbsp;&nbsp;&nbsp;&nbsp;&nbsp;Jovanka se uspravi na stolici i osmotri male stolove oko njih. Ljudi su pušili, jeli i pili, kao i uvek nesvesni njihovog prisustva. Ali krčma više nije bila ona na koju je bila navikla. Kuvarica kose boje meda, ne više u uobičajenoj uniformi, sedela je preko puta nje i Voltera, pored garcon-a. Reč Deux u imenu krčme koje je glasilo Aux Deux Magots bila je zamenjena sa Quatres.
<BR>&nbsp;&nbsp;&nbsp;&nbsp;&nbsp;Ni ona sama više nije bila u svojoj pancirnoj košulji i oklopu, već... oči joj se raširiše kada je opazila pojedinosti u svom perceptivnom prostoru... jednodelnoj... haljini... bez leđa. Donji rub te tunike završavao joj se na butinama, izazovno joj otkrivajući noge. Oznaka na njenim grudima prikazivala je tamnocrvenu ružu. Ista oznaka bila je na odeći svih ostalih gostiju.
<BR>&nbsp;&nbsp;&nbsp;&nbsp;&nbsp;Volter se šepurio u ružičastom odelu od satena. I - zahvalila se svecima - bio je bez perike. Sećala ga se u najvećoj ražešćenosti, usred njihovih rasprava o duši, kako govori: Besmrtna duša ne postoji, isto tako kao što nedeljom nema dežurnih vlasuljara! duboko verujući u svaku svoju reč.
<BR>&nbsp;&nbsp;&nbsp;&nbsp;&nbsp;"Dopada ti se?" upita on, gladeći njen raskošni skut.
<BR>&nbsp;&nbsp;&nbsp;&nbsp;&nbsp;"Pa... kratka je."
<BR>&nbsp;&nbsp;&nbsp;&nbsp;&nbsp;Bez ikakvog njenog upliva, tunika zatreperi i pretvori se u tesne svilenkaste pantalone.
<BR>&nbsp;&nbsp;&nbsp;&nbsp;&nbsp;"Mani me se!" reče ona, dok se u njoj postiđenost na uznemirujući način mešala sa devojačkim ushićenjem.
<BR>&nbsp;&nbsp;&nbsp;&nbsp;&nbsp;"Ja sam Amana", reče kuvarica, pruživši joj ruku.
<BR>&nbsp;&nbsp;&nbsp;&nbsp;&nbsp;Jovanka nije znala da li treba da je poljubi, jer joj je klasni poredak sada bio potpuno pobrkan u glavi. Verovatno ipak ne; kuvarica uze Jovankinu ruku i stisnu je. "Ne mogu da vam izrazim koliko garcon i ja cenimo sve što ste učinili za nas. Dobili smo veće kapacitete."
<BR>&nbsp;&nbsp;&nbsp;&nbsp;&nbsp;"Što znači", reče Volter nestašno, "da više nisu obična animirana podloga u našem simuliranom svetu."
<BR>&nbsp;&nbsp;&nbsp;&nbsp;&nbsp;Još jedan mehanočovek, tačna kopija garcon-a, doveze se do njih da primi porudžbinu. Stari garcon se tužno obrati Volteru: "Kako da sedim na miru kad moj confrere mora da stoji?"
<BR>&nbsp;&nbsp;&nbsp;&nbsp;&nbsp;"Budi razuman!" reče Volter. "Ne mogu da unapredim svakog simulanta odjednom. Ko će nas služiti? Ko će nam donositi hranu? Raščistiti sto? Pomesti pod?"
<BR>&nbsp;&nbsp;&nbsp;&nbsp;&nbsp;"Sa dovoljnom snagom proračunavanja", primeti Jovanka, "fizički rad postaje sve manje potreban, zar ne?" Čudila se novim baterijama znanja koje su joj bile na raspolaganju. Bilo je dovoljno da usmeri misli prema jednoj od kategorija, i podaci iz te oblasti pokuljali bi joj u um.
<BR>&nbsp;&nbsp;&nbsp;&nbsp;&nbsp;Kakva moć! Kakvo prosvetljenje! To mora da je bio dar od Boga.
<BR>&nbsp;&nbsp;&nbsp;&nbsp;&nbsp;Volter zatrese privlačnom kosom. "Moram da razmislim o tome. U međuvremenu, donećete mi tri kesice onog praška rastopljenog u Perijeu, sa dve tanke kriške limete sa strane. I, molim vas, upamtite da sam rekao tanke. Ako zaboravite, vratiću vas po nove."
<BR>&nbsp;&nbsp;&nbsp;&nbsp;&nbsp;"Da, ser", reče novi mehanokonobar.
<BR>&nbsp;&nbsp;&nbsp;&nbsp;&nbsp;Jovanka i garcon se pogledaše. "Potrebno je imati puno strpljenja", reče ona garcon-u, "sa kraljevima i razumnim ljudima."
</TD></TR></TABLE>
<P class="next">
<A HREF=p36.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
