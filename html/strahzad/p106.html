<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>6.
<P>&nbsp;&nbsp;&nbsp;&nbsp;&nbsp;Volter ponosno povika: "Najveći deo karijere proveo sam u izgnanstvu zbog toga što sam moćnicima govorio istinu. Priznajem da nisam uvek bio u pravu - recimo, kada sam se ulizivao Fridrihu Velikom. Potreba oblikuje manire, podsetiću vas. Bio sam odvažan... ali i snob."
<BR>&nbsp;&nbsp;&nbsp;&nbsp;&nbsp;(IAKO STE MATEMATIČKA PREDSTAVA)
<BR>&nbsp;&nbsp;&nbsp;&nbsp;&nbsp;(I DALJE)
<BR>&nbsp;&nbsp;&nbsp;&nbsp;&nbsp;(POSEDUJETE ANIMALNI DUH VAŠE VRSTE)
<BR>&nbsp;&nbsp;&nbsp;&nbsp;&nbsp;"Naravno!" uzviknu Jovanka u njegovu odbranu.
<BR>&nbsp;&nbsp;&nbsp;&nbsp;&nbsp;(VAŠA VRSTA JE NAJGORA OD SVIH VIVIFORMI)
<BR>&nbsp;&nbsp;&nbsp;&nbsp;&nbsp;"Živih bića?" namršti se Jovanka. "Ali ona su sva božanskog porekla."
<BR>&nbsp;&nbsp;&nbsp;&nbsp;&nbsp;(VAŠA VRSTA JE POGUBNA MEŠAVINA)
<BR>&nbsp;&nbsp;&nbsp;&nbsp;&nbsp;(UŽASNI SPOJ MEHANIČKOG)
<BR>&nbsp;&nbsp;&nbsp;&nbsp;&nbsp;(SA VAŠOM ZVERSKOM TEŽNJOM KA ŠIRENJU)
<BR>&nbsp;&nbsp;&nbsp;&nbsp;&nbsp;"Vi podjednako dobro vidite našu unutrašnju strukturu kao mi." Volter poče da raste, pucketajući od nadošle energije. "Verovatno i bolje, pretpostavljam. Morate znati da nama upravlja svest, ali ne vlada."
<BR>&nbsp;&nbsp;&nbsp;&nbsp;&nbsp;(PRIMITIVNO I NEZGRAPNO)
<BR>&nbsp;&nbsp;&nbsp;&nbsp;&nbsp;(ZAISTA)
<BR>&nbsp;&nbsp;&nbsp;&nbsp;&nbsp;(ALI NE I UZROK VAŠEG GREHA)
<BR>&nbsp;&nbsp;&nbsp;&nbsp;&nbsp;Ona i Volter sada su bili džinovi, naduvani do tih razmera da bi mogli da koračaju preko simuliranog pejsaža. Tuđinske magle bile su im do nožnih članaka. Dostojanstven način da se pokaže hrabrost, i pomalo tašt. Ipak, bilo joj je drago što se toga setila. Ove magle su prezirale čovečanstvo. Demonstracija moći bila je korisna, što je nekoliko puta otkrila u ratu protiv pokvarene Engleske.
<BR>&nbsp;&nbsp;&nbsp;&nbsp;&nbsp;Volter reče: "I ja sam prezirao moć, obično, ali priznajem da sam večito žudeo za njom."
<BR>&nbsp;&nbsp;&nbsp;&nbsp;&nbsp;(ODLIKA VAŠE VRSTE)
<BR>&nbsp;&nbsp;&nbsp;&nbsp;&nbsp;"Predstavljam, dakle, spoj suprotnosti! Čovečanstvo je uže razapeto između krajnosti."
<BR>&nbsp;&nbsp;&nbsp;&nbsp;&nbsp;(VAŠA VRSTA ZA NAS NIJE MORALNA)
<BR>&nbsp;&nbsp;&nbsp;&nbsp;&nbsp;"Ali mi... ona... jeste!" doviknu Jovanka maglama oko nogu. Iako sićušne u poređenju sa njima, magle su prijanjale kao lepak i ispunjavale doline pamučastom gumom.
<BR>&nbsp;&nbsp;&nbsp;&nbsp;&nbsp;(VI NE POZNAJETE SOPSTVENU ISTORIJU)
<BR>&nbsp;&nbsp;&nbsp;&nbsp;&nbsp;"Mi jesmo istorija!" zagrme Volter.
<BR>&nbsp;&nbsp;&nbsp;&nbsp;&nbsp;(PODACI OVDE U MATEMATIČKIM PROSTORIMA)
<BR>&nbsp;&nbsp;&nbsp;&nbsp;&nbsp;(SU LAŽNI)
<BR>&nbsp;&nbsp;&nbsp;&nbsp;&nbsp;"Čovek nikada nije siguran da li je pravilno protumačen, znate."
<BR>&nbsp;&nbsp;&nbsp;&nbsp;&nbsp;Jovanka opazi kod Voltera jedva prikriveni nemir. Iako je njihov protivnik koristio hladan i neutralan glas, i sama je osećala pretnju koja se provlačila između reči.
<BR>&nbsp;&nbsp;&nbsp;&nbsp;&nbsp;Volter nastavi, kao da zabavlja kralja na dvoru: "Mali istorijski primer. Jednom sam u Engleskoj, gde sam otišao da pozdravim genijalnog Njutna, video nadgrobnu ploču, sa natpisom:
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;PODIGNUTO U ZNAK SEĆANJA
<BR>&nbsp;&nbsp;&nbsp;&nbsp;&nbsp;na Džona MekFerlejna
<BR>&nbsp;&nbsp;&nbsp;&nbsp;&nbsp;utopljenog u vodama Lejta
<BR>&nbsp;&nbsp;&nbsp;&nbsp;&nbsp;OD RUKU NEKOLICINE BLISKIH PRIJATELJA
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Ta, vidite, pogrešna tumačenja sasvim su moguća." Podigao je svoj kitnjasti plemićki šešir i načinio širok pokret njim. Paperjasto pero na šeširu zaigra na svežem vetru. Jovanka shvati da Volter zagovara maglu, istovremeno pokušavajući da je neprimetno rastera.
<BR>&nbsp;&nbsp;&nbsp;&nbsp;&nbsp;Magle sevnuše narandžastim munjama i narastoše, ogromne i modre. Nad njima se nadneše olujni oblaci.
<BR>&nbsp;&nbsp;&nbsp;&nbsp;&nbsp;Volter je pokazivao samo nadmeni prezir. Morala je da se divi njegovom držanju kada se obrnuo da se suoči sa divovskom, natmurenom oblak-planinom. Setila se kako se razmetao svojim dramatičnim trijumfima, svojim nebrojenim slavljenim komadima, svojom popularnošću na dvoru. Kao da želi da se napravi važan pred njom, podrugljivo je izvio usnu i smislio pesmicu posvećenu trenutku:
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Velik kovitlac ima male,
<BR>&nbsp;&nbsp;&nbsp;&nbsp;&nbsp;Brzinom velikog mali se gosti,
<BR>&nbsp;&nbsp;&nbsp;&nbsp;&nbsp;A mali kovitlac ima još manje,
<BR>&nbsp;&nbsp;&nbsp;&nbsp;&nbsp;I tako sve do viskoznosti.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Oblak izbaci divlje mlazeve kiše na njih. Jovanka je za tili čas bila mokra do kože i ozebla do kostiju. Volterova raskošna odeća se skupi i namreška. Lice mu postade modro od hladnoće.
<BR>&nbsp;&nbsp;&nbsp;&nbsp;&nbsp;"Dosta!" jeknu on. "Sažalite se barem na ovu sirotu ženu."
<BR>&nbsp;&nbsp;&nbsp;&nbsp;&nbsp;"Nije mi potrebno sažaljenje!" Jovanka je bila van sebe od gneva. "A ni vi nećete pokazati slabost pred legijama neprijatelja."
<BR>&nbsp;&nbsp;&nbsp;&nbsp;&nbsp;Uspeo je da razvuče lice u zgrčen osmejak. "Povinovaću se generalu moga srca."
<BR>&nbsp;&nbsp;&nbsp;&nbsp;&nbsp;(ŽIVITE SAMO ZATO ŠTO VAM DOPUŠTAMO)
<BR>&nbsp;&nbsp;&nbsp;&nbsp;&nbsp;"Onda nas poštedite svoje milosti", reče Jovanka.
<BR>&nbsp;&nbsp;&nbsp;&nbsp;&nbsp;(ŽIVI STE SAMO ZATO ŠTO JE JEDNO OD VAS)
<BR>&nbsp;&nbsp;&nbsp;&nbsp;&nbsp;(POKAZALO MORALNI LIK)
<BR>&nbsp;&nbsp;&nbsp;&nbsp;&nbsp;(PRED JEDNIM OD NIŽIH OBLIKA)
<BR>&nbsp;&nbsp;&nbsp;&nbsp;&nbsp;Jovanka je bila iznenađena. "Ko?"
<BR>&nbsp;&nbsp;&nbsp;&nbsp;&nbsp;(VI)
<BR>&nbsp;&nbsp;&nbsp;&nbsp;&nbsp;Pored nje se stvori garcon 213-ADM.
<BR>&nbsp;&nbsp;&nbsp;&nbsp;&nbsp;"Ali to je sigurno više puta izbrisan entitet", lanu Volter. "I sluga."
<BR>&nbsp;&nbsp;&nbsp;&nbsp;&nbsp;Jovanka potapša garcon-a. "Simulacija mašine?"
<BR>&nbsp;&nbsp;&nbsp;&nbsp;&nbsp;(I MI SMO NEKADA BILI DELOVI MAŠINA)
<BR>&nbsp;&nbsp;&nbsp;&nbsp;&nbsp;(I DOŠLI SMO OVDE DA OBITAVAMO)
<BR>&nbsp;&nbsp;&nbsp;&nbsp;&nbsp;(U NUMERIČKOM OTELOVLJENJU)
<BR>&nbsp;&nbsp;&nbsp;&nbsp;&nbsp;"Odakle?" upita Jovanka.
<BR>&nbsp;&nbsp;&nbsp;&nbsp;&nbsp;(SA DRUGE STRANE SPIRALNOG DISKA)
<BR>&nbsp;&nbsp;&nbsp;&nbsp;&nbsp;"Iz kog..."
<BR>&nbsp;&nbsp;&nbsp;&nbsp;&nbsp;(ZAPAMTITE:)
<BR>&nbsp;&nbsp;&nbsp;&nbsp;&nbsp;(VEROVANJE U PRETNJU UMANJUJE KAZNU)
<BR>&nbsp;&nbsp;&nbsp;&nbsp;&nbsp;Volter upita: "To ste već rekli. Znači, niste žurili, a? Ali šta sada želite?"
<BR>&nbsp;&nbsp;&nbsp;&nbsp;&nbsp;(I MI POTIČEMO OD VIVIFORMI KOJE VIŠE NE POSTOJE)
<BR>&nbsp;&nbsp;&nbsp;&nbsp;&nbsp;(NE MISLITE DA SMO SE OSLOBODILI TOGA)
<BR>&nbsp;&nbsp;&nbsp;&nbsp;&nbsp;Jovanka oseti sumnju od koje zadrhta. Šapnu mu: "Ne izazivajte ih tako! Mogli bi..."
<BR>&nbsp;&nbsp;&nbsp;&nbsp;&nbsp;"Nameravam da saznam istinu. Šta želite?"
<BR>&nbsp;&nbsp;&nbsp;&nbsp;&nbsp;(ODMAZDU)
</TD></TR></TABLE>
<P class="next">
<A HREF=p107.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
