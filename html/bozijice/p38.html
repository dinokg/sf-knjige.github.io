<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>29. ASTROPOL
<P>&nbsp;&nbsp;&nbsp;&nbsp;&nbsp;Direktor Astropola video je većinu čovekovih svetova i gradova i smatrao je da njega ništa ne može iznenaditi. Pa ipak je sada, u svom elegantnom štabu u Ženevi, s nevericom zurio u generalnog inspektora.
<BR>&nbsp;&nbsp;&nbsp;&nbsp;&nbsp;"Jeste li sigurni?" upitao je.
<BR>&nbsp;&nbsp;&nbsp;&nbsp;&nbsp;"Sve je provereno. Razume se, bili smo sumnjičavi - sabotaže su vrlo, vrlo retke, pa smo se pitali nije li u pitanju neka vrsta neslane šale. Ali duboko skeniranje mozga potvrdilo je stvar."
<BR>&nbsp;&nbsp;&nbsp;&nbsp;&nbsp;"Nema načina da se DSM obmane? Ovde imamo posla sa stručnjacima."
<BR>&nbsp;&nbsp;&nbsp;&nbsp;&nbsp;"Ništa boljim od naših. Istraga na Deimosu uzela je stvar u svoje ruke. Znamo ko je obavio posao. Razume se, on je pod mikroprismotrom."
<BR>&nbsp;&nbsp;&nbsp;&nbsp;&nbsp;"Kada će upozorenje stići do njih?"
<BR>&nbsp;&nbsp;&nbsp;&nbsp;&nbsp;Generalni inspektor bacio je pogled na sat koji je pokazivao dvadeset vremenskih zona na tri sveta.
<BR>&nbsp;&nbsp;&nbsp;&nbsp;&nbsp;"Već su ga primili - ali nalaze se sa druge strane Sunca, tako da ćemo na njihovu potvrdu morati da sačekamo još jedan sat. Bojim se da bi moglo biti kasno. Ako je sve išlo prema planu, paljenje je trebalo da usledi pre četrdeset minuta. Sada ništa ne možemo da učinimo - osim da čekamo."
<BR>&nbsp;&nbsp;&nbsp;&nbsp;&nbsp;"I dalje ne mogu da poverujem. Zašto bi, u ime Boga, iko učinio bilo šta slično?"
<BR>&nbsp;&nbsp;&nbsp;&nbsp;&nbsp;"Upravo zato. U ime Boga."
</P></TD></TR></TABLE>
<P class="next">
<A HREF=p39.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
