<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H2>Drugi deo
<P>&nbsp;&nbsp;&nbsp;&nbsp;&nbsp;Možeš da se vratiš kući, ali to će te koštati.
<BR>&nbsp;&nbsp;&nbsp;&nbsp;&nbsp;Potkraj dvadeset drugog veka, putovanje između Marsa i Zemlje još je bilo povlastica poslovnih i vladajućih krugova, ili hir veoma bogatih ljudi. Prosečan putnik iz srednjeg sloja, koji putuje od Zemlje do Marsa ili od Marsa do Zemlje, trebalo je da plati oko dva miliona trojnih dolara za tu pogodnost.
<BR>&nbsp;&nbsp;&nbsp;&nbsp;&nbsp;Ostali su morali da se zadovolje slanjem poruka brzinom svetlosti preko telekomunikacione veze, budući da je postojala prirodna prepreka neposrednim razgovorima.
<BR>&nbsp;&nbsp;&nbsp;&nbsp;&nbsp;Od Zemlje do Meseca, odgovor kasni oko dve sekunde i dve trećine, sasvim dovoljno da povratite dah, a da pri tom ne izgubite tok misli. Do Marsa, već u zavisnosti od položaja planete, zakašnjenja su se kretala od četrdeset četiri do samo nešto ispod sedam minuta.
<BR>&nbsp;&nbsp;&nbsp;&nbsp;&nbsp;Umeće razgovora rano je zamrlo između Zemlje i Marsa.
</P></TD></TR></TABLE>
<P class="next">
<A HREF=p6.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
