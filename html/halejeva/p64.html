<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>62.
<P>&nbsp;&nbsp;&nbsp;&nbsp;&nbsp;Isak Njutn je slušao začuđeno.
<BR>&nbsp;&nbsp;&nbsp;&nbsp;&nbsp;"Razmišljali smo", reče ministar, "o tome da bi bilo bolje da se vratiš u Kembridž."
<BR>&nbsp;&nbsp;&nbsp;&nbsp;&nbsp;Ovaj sastanak u CERC-ovoj kancelariji Isaka Njutna u Svindonu zakazao je ministar neposredno pre no što se dovezao iz Londana autoputem M4.
<BR>&nbsp;&nbsp;&nbsp;&nbsp;&nbsp;"Otkuda sad ta iznenadna promena mišljenja?" upita Isak Njutn. "Uopšte nisam siguran da se stolica u Kevendišu nije već ohladila."
<BR>&nbsp;&nbsp;&nbsp;&nbsp;&nbsp;"Nije. Predsednik vlade je u vezi s njima. Stvar je u sledećem: dok smo bili u statičkoj fazi, hoću reći dok je izgradnja teleskapa bila naš prvi prioritet, imalo je smisla da budeš ovde odakle si mogao da u najvećoj meri utičeš na program izgradnje. Ali sada..."
<BR>&nbsp;&nbsp;&nbsp;&nbsp;&nbsp;"Ali sada...?" ponovi Isak Njutn ironično.
<BR>&nbsp;&nbsp;&nbsp;&nbsp;&nbsp;"Sada kada je kometa postala izrazito aktivna, situacija je drugačija. Program izgradnje je postao dugoročan i stoga je donekle izvan glavnog toka događaja. Problemi kamunikacije, šifra i tako dalje sada su životno važne stvari. A nema sumnje da se šifrirana veza bolje održava iz Kembridža. Nisi li pre izvesnog vremena rekao da ti nešto nedostaje?"
<BR>&nbsp;&nbsp;&nbsp;&nbsp;&nbsp;"Pretpostavljam da je to bilo nešto veoma važno."
<BR>&nbsp;&nbsp;&nbsp;&nbsp;&nbsp;"Nadam se da nemaš nameru da se svađaš?"
<BR>&nbsp;&nbsp;&nbsp;&nbsp;&nbsp;"Ne. Pod uslovom da ovo bude poslednji volte face", odgovori Isak Njutn. "Čudno je kako sam uvek mrzeo početke", praduži on. "Upoznam ljude, pa mi je posle žao kada ih napuštam."
<BR>&nbsp;&nbsp;&nbsp;&nbsp;&nbsp;"Uvek sam osećao isto kad god sam morao da menjam ministarske dužnosti. A sada želim da pređem na pitanje od životne važnosti", reče ministar zabrinutim glasom.
<BR>&nbsp;&nbsp;&nbsp;&nbsp;&nbsp;"Izgleda da prelazimo iz jedne krize u drugu. Šta je ovog puta?"
<BR>&nbsp;&nbsp;&nbsp;&nbsp;&nbsp;"Došao đavo po svoje, Njutne. Možeš li da zamisliš reagovanje Pentagona? Njihove odbrambene mere i njihovo gledanje na ono što mislim da nazivaju 'lansiranje pod napadom' u svetlosti činjenice da se sve završilo u haosu."
<BR>&nbsp;&nbsp;&nbsp;&nbsp;&nbsp;"Ne mogu da kažem da sam posebno iznenađen", odgovori Isak Njutn glasom u kome nije bilo nijednog od ministrovih uzbuđenih osećanja. "Vidiš, iskustvo pokazuje da sistemi koji postanu preterano složeni verovatno završavaju na ovaj način. Posebno kada se zahteva da jedan preterano složen sistem dejstvuje u jedinstvenoj situaciji."
<BR>&nbsp;&nbsp;&nbsp;&nbsp;&nbsp;"Ne govorim ja o tehničkim okolnostima", nastavi ministar odmahnuvši glavom. "Velim da je stvorena upravo idealna situacija da svi u Vašingtonu pocrvene od stida. Velim, takođe, da, uzimajući u obzir ljudsku prirodu, crvena lica na visokim položajima neizbežno traže žrtvenog jarca."
<BR>&nbsp;&nbsp;&nbsp;&nbsp;&nbsp;"Bez ikakvih teškoća mogu da prihvatim istinitost te tvrdnje", klimnu Isak Njutn spokojno.
<BR>&nbsp;&nbsp;&nbsp;&nbsp;&nbsp;"A možeš li da prihvatiš činjenicu da je Halejeva kometa određena da bude taj žrtveni jarac?"
<BR>&nbsp;&nbsp;&nbsp;&nbsp;&nbsp;"Nije li to pomalo kao lajanje na Mesec?"
<BR>&nbsp;&nbsp;&nbsp;&nbsp;&nbsp;"Sem što u slučaju Halejeve komete nije teško pronaći surogat žrtvenog jarca."
<BR>&nbsp;&nbsp;&nbsp;&nbsp;&nbsp;"Tako mi nebesa! Šta je suragat žrtvenog jarca? Žrtveni jarac za žrtvenog jarca", upita Isak Njutn nešto živahnije.
<BR>&nbsp;&nbsp;&nbsp;&nbsp;&nbsp;"U ovom slučaju surogat žrtvenog jarca smo mi."
<BR>&nbsp;&nbsp;&nbsp;&nbsp;&nbsp;"Zašto mi?"
<BR>&nbsp;&nbsp;&nbsp;&nbsp;&nbsp;"Zato što smo mi, zato što ste vi, jedini kanal razumne veze s Halejevom kometom."
<BR>&nbsp;&nbsp;&nbsp;&nbsp;&nbsp;"Da li Vašington pokušava da kaže da smo mi naveli kometu da počini sve ono?"
<BR>&nbsp;&nbsp;&nbsp;&nbsp;&nbsp;"U krajnjoj liniji, da."
<BR>&nbsp;&nbsp;&nbsp;&nbsp;&nbsp;"Ali to je smešno."
<BR>&nbsp;&nbsp;&nbsp;&nbsp;&nbsp;"Je li? Kako oni mogu da znaju da nismo? Da budem jasniji, kako ja mogu da znam da ti nisi to učinio?"
<BR>&nbsp;&nbsp;&nbsp;&nbsp;&nbsp;"Bilo to dobro ili zlo još nismo toliko uznapredovali."
<BR>&nbsp;&nbsp;&nbsp;&nbsp;&nbsp;"Koliko ste, u stvari, uznapredovali?"
<BR>&nbsp;&nbsp;&nbsp;&nbsp;&nbsp;"Numerički i naučno, prilično. Semantički malo. Politički, nimalo."
<BR>&nbsp;&nbsp;&nbsp;&nbsp;&nbsp;"Zbog čega se, onda, to dogodilo? Bože moj, pomisli samo na to, Njutne! Taj haos! Sve je bilo kao pravo. Otkriće uz pomoć infracrvenih zraka sa satelita i radarski odjeci - baš kao pravi projektili; pokrenuli su čitav sistem uzbune SAD, kako civilni tako i vojni. Alarmi u svakom američkom gradu i naselju. Ljudi su se sabili u skloništa da bi izbegli gama-zrake od kojih su ih, prema TV i Radiju, delili samo minuti ili sekundi. Ljudi koji su to čuli na drumovima uletali su u čudovišne sudare ili su napuštali kola blokiravši čitav saobraćajni sistem. U gradovima s podzemnom železnicom narod je nahrupio u stanice u tolikom broju da je bilo nužno isključiti mreže električne struje kako bi se izbeglo na hiljade strujnih udara u dodiru s tračnicama. Dugo posle isteka roka u kome se očekivalo da projektili padnu, još su izdavana upozorenja civilima."
<BR>&nbsp;&nbsp;&nbsp;&nbsp;&nbsp;"Taj šok je bio veoma sličan onom koji smo i mi doživeli, ministre."
<BR>&nbsp;&nbsp;&nbsp;&nbsp;&nbsp;"Da. Ali Amerikanci više od nas veruju da imaju neotuđivo pravo da dobiju naknadu za pretrpljeni šok."
<BR>&nbsp;&nbsp;&nbsp;&nbsp;&nbsp;"Kako to?"
<BR>&nbsp;&nbsp;&nbsp;&nbsp;&nbsp;"Izračunaj sam - mislim na cenu šoka. Šok u vidu nekoliko časova provedenih u razmišljanju o tome da si izložen nuklearnom napadu shvati kao cenu od hiljadu dolara po glavi, što će većina smatrati zadovoljavajućim obeštećenjem. No, hiljadu dolara za svakog američkog muškarca, ženu i dete, u ukupnom iznosu, čini 250 milijardi dolara. Neophodan je veoma materijalan žrtveni jarac da bi se namirio toliki ceh. Pored toga, prema rečima naše ambasade u Vašingtonu, udar nije bio samo elektronska iluzija. Svako ko se zatekao blizu površine doživeo je određen oblik privremene neuračunljivosti. Dobio sam izveštaj od jednog od naših atašea u vašingtonskoj ambasadi, mladića po imenu Tim Baset. Pročitaću ti najbitnije odlomke", odgovori ministar vadeći jednu tanku fasciklu iz svoje akten-tašne.
<BR>&nbsp;&nbsp;&nbsp;&nbsp;&nbsp;"'Bio sam na dužnosti'", navodio je ministar, "'kada je izdato upozorenje o predstojećem napadu. Smesta sam se bacio na uništavanje pojedinih dokumenata umesto da pohitam u podrum gde se nalazilo sklonište ambasade. Dok sam bio zaokupljen tim poslom iznenada me je obuzelo čudno i do tada nedoživljeno stanje svesti. U vrlo kratkom trenutku imao sam osećaj da sam postao životinja, probuđena iz zimskog sna i da moja dužnost nije da uništavam dokumente već da se prućim i utonem u dug san.'"
<BR>&nbsp;&nbsp;&nbsp;&nbsp;&nbsp;Ministar je iznenada prekinuo čitanje i s treskom sklopio korice fascikle, rekavši:
<BR>&nbsp;&nbsp;&nbsp;&nbsp;&nbsp;"Dovoljno si čuo. Možda zvuči suludo, ali se uklapa u nesumnjive činjenice."
<BR>&nbsp;&nbsp;&nbsp;&nbsp;&nbsp;"Kakve činjenice?"
<BR>&nbsp;&nbsp;&nbsp;&nbsp;&nbsp;"Vašington je bio sasvim opusteo. Najpre su upozorenja sa razglasa poterala mnoge ljude pod zemlju. A potom je ono što je udarilo po gradu, ma šta to bilo, počistilo preostalu nekolicinu."
<BR>&nbsp;&nbsp;&nbsp;&nbsp;&nbsp;"Bez obzira na to što ćeš mi se možda nasmejati, ministre, odista ne shvatam kako bismo mi mogli da budemo umešani u to."
<BR>&nbsp;&nbsp;&nbsp;&nbsp;&nbsp;"Pod pritiskom smo, pod velikim pritiskom s obe strane. Do te mere", zaključi ministar, "da ćemo možda morati da se povučemo."
<BR>&nbsp;&nbsp;&nbsp;&nbsp;&nbsp;"Da se povučemo?"
<BR>&nbsp;&nbsp;&nbsp;&nbsp;&nbsp;"Da napustimo čitav program."
<BR>&nbsp;&nbsp;&nbsp;&nbsp;&nbsp;"Znaš, ministre", reče Isak Njutn zamišljeno, "stalno čitam o nekakvom pritisku. Te EEZ vrši pritisak na Maroko, te SAD vrši pritisak na Brazil, te SSSR vrši pritisak na Siriju. Politički komentari su puni toga. Ali čini mi se da je, osim ako ti neprijateljska vojska nije pred vratima ili ako je neko u položaju da ti uzima hranu iz usta, sve ostalo obična iluzija, jednaka onoj kad za sebe misliš da si usnula životinja."
<BR>&nbsp;&nbsp;&nbsp;&nbsp;&nbsp;"Političke vođe obrazuju neku vrstu kluba", poče ministar sa objašnjenjem.
<BR>&nbsp;&nbsp;&nbsp;&nbsp;&nbsp;"Mogu da poverujem u to."
<BR>&nbsp;&nbsp;&nbsp;&nbsp;&nbsp;"Time hoću da kažem da imamo izvestan kodeks ponašanja koji u normalnim okolnostima ne kršimo. Čak ga ni Rusi ne krše na previše sramotan način. Hoću da kažem da se mi ne mešamo u pitanja političke ravnoteže unutar drugih nacija. Da budem iskren, jedva da znam koja je partija koja i za šta se sve one zalažu, čak i kod tako bliskih nacija kao što su, na primner, Nemci. Naprosto razvijamo odnose s onima koji isplivaju na vrh, putem izbora ili na neki drugi način."
<BR>&nbsp;&nbsp;&nbsp;&nbsp;&nbsp;"Mislio sam da CIA ništa drugo i ne radi osim što se meša u izbore diljem sveta."
<BR>&nbsp;&nbsp;&nbsp;&nbsp;&nbsp;"Trebalo je da kažem da to važi za odnose između razvijenih zemalja. CIA krši pravila u slučajevima nerazvijenih zemalja, priznajem. No, to je osnovni razlog zbog koga, CIA uvek ima teškoća s Kongresom SAD."
<BR>&nbsp;&nbsp;&nbsp;&nbsp;&nbsp;"Pokušavaš li da mi kažeš, ministre, da se plašiš stranog mešanja u britansku politiku? Da će tvoji prijatelji u tom klubu prekršiti pravila i poremetiti odnos snaga u Vestminsteru?"
<BR>&nbsp;&nbsp;&nbsp;&nbsp;&nbsp;"Tačno tako, Njutne. Shvataš, postoji mnoštvo načina na koje izuzetno moćne nacije mogu da se umešaju, tako da to ide u korist opozicione partije. Na ekonomskom planu, na primer."
<BR>&nbsp;&nbsp;&nbsp;&nbsp;&nbsp;"Ali ti imaš značajnu većinu u Parlamentu, ministre. Stečenu delom, treba li to da te podsećam, zahvaljujući našoj vezi s Halejevom kometom. Stoga nisam u stanju da sagledam na koji način bi neka druga nacija mogla da ti naudi."
<BR>&nbsp;&nbsp;&nbsp;&nbsp;&nbsp;Ministar je počeo da šetka gore-dole po kancelariji, ne proizvodeći pri tom ni najmanji zvuk na debelom tepihu. Iznenada je postao svestan te činjenice. Zaustavivši se, prešao je stopalom po njemu.
<BR>&nbsp;&nbsp;&nbsp;&nbsp;&nbsp;"Znaš", rekao je, "ne bih imao ništa protiv da imam ovakav tepih u svojoj kancelariji."
<BR>&nbsp;&nbsp;&nbsp;&nbsp;&nbsp;Onda je nastavio da šetka da bi konačno prasnuo glasom povišenim od nagomilane srdžbe:
<BR>&nbsp;&nbsp;&nbsp;&nbsp;&nbsp;"Zaboravljaš kako štampa naziva revolt iz zadnjih klupa. Pretpostavljam da si pročitao novine? Zar ti to ne izgleda prilično zastrašujuće?"
<BR>&nbsp;&nbsp;&nbsp;&nbsp;&nbsp;"Video sam da opozicija traži da se izglasa nepoverenje. No to nije prvi put. Izvesno je da tvoja partija to neće podržati?"
<BR>&nbsp;&nbsp;&nbsp;&nbsp;&nbsp;"Pazi, jednom kad krene sa dezertiranjem, stvar brzo postaje ozbiljna. Svakim činom nečijeg povlačenja gubiš po jednog iz svoje većine. Svako dezertiranje na stranu opozicije znači gubitak dvojice iz tvoje većine. Stoga nije potrebno mnogo dezertiranja da se tvoja značajna većina potpuno istopi."
<BR>&nbsp;&nbsp;&nbsp;&nbsp;&nbsp;"A kakve bi mogle biti pobude takvih članova? To bi značilo sazivanje još jednih izbora. Tvoji dezerteri bi mogli i da izgube svoja mesta."
<BR>&nbsp;&nbsp;&nbsp;&nbsp;&nbsp;"Ne ukoliko su ta mesta sigurna."
<BR>&nbsp;&nbsp;&nbsp;&nbsp;&nbsp;"AIi tvoja partija može da izgubi vlast."
<BR>&nbsp;&nbsp;&nbsp;&nbsp;&nbsp;"Ukoliko pruži ostalim frakcijama priliku koja im je potrebna da uznapreduju u hijerarhiji naše partije. Sve se vrti oko toga. Moraš da shvatiš, Njutne, da su nas Amerikanci telegrafski izvestili kako je gotovo sa specijalnim odnosima, što u ovom slučaju mora imati krupne posledice - sasvim nezavisno od posledica prouzrokovanih kometom koja se zatim može proglasiti ozbiljnom pretnjom po svetski mir. Uz izvesne potvrde, ljudi, čak i razumni ljudi, mogu u to da poveruju, budući da su krstareće rakete i peršinzi stvarno bili lansirani. Znaš, još ne mogu do kraja da razumem šta se dogodilo s njima."
<BR>&nbsp;&nbsp;&nbsp;&nbsp;&nbsp;"Sistem unutrašnjeg navođenja je osetljiv na određene momente spoljašnje radijacije, ministre. Neutralisanje dejstva neprijateljskih projektila već je glavni deo vojne strategije, te zato mislim, da to kometi nije predstavljalo težak problem."
<BR>&nbsp;&nbsp;&nbsp;&nbsp;&nbsp;"Uz neprekidno, svakodnevno urlanje u Parlamentu, nije lako objasniti članovima takve stvari."
<BR>&nbsp;&nbsp;&nbsp;&nbsp;&nbsp;"Pa, ministre, nadam se da uvek mogu da podučavam fiziku u nekoj maloj školi, skrivenoj negde među lisnate aleje u Devonu", reče Isak Njutn potišteno. "Ali ne zadugo", dadade odmah zatim. "Niti ćeš ti, bojim se, moći da požnješ još mnogo žita na svojoj farmi."
<BR>&nbsp;&nbsp;&nbsp;&nbsp;&nbsp;"Ne razumem. Zbog čega?"
<BR>&nbsp;&nbsp;&nbsp;&nbsp;&nbsp;"Zbog toga što ne možemo tek tako da se vratimo u stanje koje je postajalo pre pojave komete. Shvataš, to nam neće biti dopušteno. Pokušaj da za trenutak gledaš na stvari sa stanovišta komete. Posle hiljada miliona godina konačno je uspostavljena važna veza sa Zemljom. No, to je krhka veza. Izvesno je da kometa shvata da je ta veza krhka inače bi svima slobodno odgovarala umesto što to čini putem šifre nama. Možda je kometa na osnovu vojnih emitovanja koja stalno struje ka svemiru shvatila ponešto o suprotstavljenosti supersila ovog našeg čovečanstva. Nedavni događaji sasvim lepo upućuju na takav zaključak. Kometa je verovatno, isto tako, shvatila da je ovde uglavnom sve u stilu 'pipni i ostavi'. Ukoliko se stanje pagorša, tako što bi veza sa čovečanstvom, u koju ona, čini se, ima poverenja, zamrla, sasvim je moguće da će uslediti žestoka, nasilna reakcija."
<BR>&nbsp;&nbsp;&nbsp;&nbsp;&nbsp;"Šta misliš da bi to tačno moglo biti?"
<BR>&nbsp;&nbsp;&nbsp;&nbsp;&nbsp;"Kometa nam je već dosta toga pokazala; nije li to učinila da nam jasno stavi do znanja kako uopšte ne bi bilo teško ukloniti ljudski rod s lica Zemlje? Možda pomišlja da nas sve pretvori u onakve ugljenisane cilindre. Seti se Eriksona? Seti se njegovih reči da sada imamo i treću supersilu u igri?"
<BR>&nbsp;&nbsp;&nbsp;&nbsp;&nbsp;"Zašto nas naprosto ne bi ostavila na miru?"
<BR>&nbsp;&nbsp;&nbsp;&nbsp;&nbsp;"Može, možda, da nas uništi samo da bi dala priliku nekoj drugoj vrsti. Tako bi se kroz pet miliona ili deset miliona godina razvila neka druga dominantna vrsta. To nam može izgledati daleko, ali bićima koja već hiljadu miliona godina čekaju šansu bilo bi to tek nešto više od nekoliko otkucaja časovnika. Kada čovek počne da razmišlja o tome, ministre, dolazi do pitanja ne bi li uništenje ljudske vrste možda bio sasvim razborit čin."
<BR>&nbsp;&nbsp;&nbsp;&nbsp;&nbsp;Isak Njutn je prošetao do velikog prozora i pogledao preko Svindona prema jugu, a zatim nastavio:
<BR>&nbsp;&nbsp;&nbsp;&nbsp;&nbsp;"Kad sam bio dečak veoma često sam posmatrao kako životinje pokušavaju da prežive hladnu zimu. Gledao sam kuniće tokom noći obasjanih mesečinom kako glođu tek jednu ili dve stabljike biljaka koje su provirivale kroz debeo omotač snega, skromno nastojeći da preguraju tih nekoliko nedelja koje ih dele do proleća, ne ispoljavajući ni trunke gramzivosti kakvo je gomilanje para u bankama, niti trošeći neizrecive milijarde dolara na gomilanje sistema projektila kojima je krajnji cilj da dignu Zemlju u vazduh. Znaš, ministre, da sam ja kometa i da gledam sve ove gluposti koje se događaju, sasvim je moguće da bih dobrano porazmislio da li bi bilo dobro da se otarasim jednog tako arogantnog, pohlepnog i, opšte uzev, neprijatnog stvora kakav je čovek."
<BR>&nbsp;&nbsp;&nbsp;&nbsp;&nbsp;Ministar je trupnuvši seo u stolicu, kao da je želeo da nadmaši svog kolegu, ser Harija Džulijana. Umornim pokretom prešao je rukom preko čela.
<BR>&nbsp;&nbsp;&nbsp;&nbsp;&nbsp;"I sam sam, dakako, imao takvih zapažanja. Zbog toga sam i došao ovamo u nekoj vrsti panike. Kakav je tvoj savet, Njutne?"
<BR>&nbsp;&nbsp;&nbsp;&nbsp;&nbsp;"Da li bi pomoglo ako bi štampa odlučno stala na vladinu stranu? Recimo na dan izglasavanja poverenja."
<BR>&nbsp;&nbsp;&nbsp;&nbsp;&nbsp;"Dabome. To bi bilo presudno. Ali štampa odlučno nije na vladinoj strani."
<BR>&nbsp;&nbsp;&nbsp;&nbsp;&nbsp;"Možeš li da udesiš da Predsednik vlade sazove konferenciju za štampu? Da li bi se ona mogla održati u Dauning stritu 10 i to na dan pre izglasavanja poverenja?"
<BR>&nbsp;&nbsp;&nbsp;&nbsp;&nbsp;"Ko bi je držao? Odbor za Halejevu kometu?"
<BR>&nbsp;&nbsp;&nbsp;&nbsp;&nbsp;"Da budem iskren, ministre, voleo bih da sa naše strane bude što je moguće manje ljudi. Shvataš, moraću da se opustim", reče Isak Njutn čvrstim glasom. "Neka to, molim te, ostane između predsednika, tebe i mene."
<BR>&nbsp;&nbsp;&nbsp;&nbsp;&nbsp;"Mislim da je najbolje da to budete ti i predsednik. Iskreno govoreći, ja se ne snalazim najbolje u takvim situacijama", priznade ministar.
</P></TD></TR></TABLE>
<P class="next">
<A HREF=p65.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
