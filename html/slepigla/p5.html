<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>5.
<P>&nbsp;&nbsp;&nbsp;&nbsp;&nbsp;Hejverstokova kola bila su spojnim vratima podeljena na dve prostorije. Prostorija koja je vodila napolje bila je kancelarija sa posteljom, naslonjenom na jedan od zidova, na kojoj je on spavao. Luis nikada nije bio u drugoj prostoriji, ali je znao da tamo stanuje Anđeo.
<BR>&nbsp;&nbsp;&nbsp;&nbsp;&nbsp;Kada je Luis ušao, Hejverstok podiže pogled s papira na stolu. "Jesi li se pobrinuo za zvučni film?"
<BR>&nbsp;&nbsp;&nbsp;&nbsp;&nbsp;"Naravno. Ja..."
<BR>&nbsp;&nbsp;&nbsp;&nbsp;&nbsp;Hejverstok odmahnu rukom. "Ne gnevi me suvišnim detaljima. Siguran sam da si dostojno obavio posao. Idi gde treba i daj da se hrana dostavi životinjama. Znaš sve što treba da se obavi pre nego što večeras otvorimo."
<BR>&nbsp;&nbsp;&nbsp;&nbsp;&nbsp;"Odmah, šefe." Luis se naceri i izađe. Hejverstok je za trenutak gledao za njim pitajući se nije li osetio sarkastičan ton u tome 'šefe'. Luis je bio pouzdan, snalažljiv nameštenik, ali bi ponekad radio na svoju ruku.
</P></TD></TR></TABLE>
<P class="next">
<A HREF=p6.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
