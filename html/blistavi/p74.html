<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>ASK
<P>&nbsp;&nbsp;&nbsp;&nbsp;&nbsp;Nove reči stižu sa dalekog juga, šalje ih kovačica iz Kovačnice na planini Guen.
<BR>&nbsp;&nbsp;&nbsp;&nbsp;&nbsp;Poruka škrta i izobličena, delom su je nosili tatari, a jedan deo puta prevalila je od vrha do vrha planinskog, što su radili neiskusni sevači ogledalima, iz semaforskih kula samo delimično opravljenih.
<BR>&nbsp;&nbsp;&nbsp;&nbsp;&nbsp;Izgleda da su tuđini počeli posećivati redom sva ribarska sela, kao i legla crvenih Gheuena, i postavljati pitanja sa očiglednim usmerenjem. Čak su sletali na vodu, na pučinu mora, i dodijavali posadi jednog đubretarskog broda, koji se bio uputio na sveti zadatak sahranjivanja otpada naše civilizacije zauvek u Miden. Očito uljezi ovi misle da imaju slobodu da se na naše građane obruše kad god im je volja, saslušavaju, zanovetaju 'čudne prizore jeste li videli, svetlosti, bića, u moru'.
<BR>&nbsp;&nbsp;&nbsp;&nbsp;&nbsp;Da izmislimo priču, prstenovi moji? Fabulu jaku o čudovištima okeanskim da zagolicamo neželjene goste i sudbu onu konačnu možda malo odložimo?
<BR>&nbsp;&nbsp;&nbsp;&nbsp;&nbsp;Ako se usudimo, pa oni posle saznaju istinu, šta će nam onda uraditi?
</P></TD></TR></TABLE>
<P class="next">
<A HREF=p75.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
