<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>ASK
<P>&nbsp;&nbsp;&nbsp;&nbsp;&nbsp;Šta je ovo, prstenovi moji? Ova drhtavica koja sve vas prožima?
<BR>&nbsp;&nbsp;&nbsp;&nbsp;&nbsp;Utisak strašne poznatosti.
<BR>&nbsp;&nbsp;&nbsp;&nbsp;&nbsp;Ili poznate strave.
<BR>&nbsp;&nbsp;&nbsp;&nbsp;&nbsp;U ovoj nezapamćenoj poplavi svetlosti, stojimo kao da smo korenje pustili, ovde na livadi svetkovinskoj; nedaleko od nas je rothenski brod, pritisnut o zemlju i zarobljen mehurom zamrznutog vremena. Lišće i grančice, eno, lebde, uhvaćeni usred kovitlaja, nadomak tog zlatnog voska koji je Rothene zapečatio.
<BR>&nbsp;&nbsp;&nbsp;&nbsp;&nbsp;A iznad svega, sila najnovija. Titan.
<BR>&nbsp;&nbsp;&nbsp;&nbsp;&nbsp;Svetlost koja nas je toliko pekla, sad se polako gasi. Brujeći pesmom neodoljive snage, div nad divovima se spušta, drobi sva preostala stabla na južnoj polovini ove doline, svojom težinom stvara uvalu koja će biti neko novo jezero, pa ipak još i nebesa ispunjava veličinom svojom nepojamnom, visoko, visoko.
<BR>&nbsp;&nbsp;&nbsp;&nbsp;&nbsp;Osećate li vi to, prstenovi moji?
<BR>&nbsp;&nbsp;&nbsp;&nbsp;&nbsp;Predosećaj koji bruji kiselinskim isparenjima u našem jezgru?
<BR>&nbsp;&nbsp;&nbsp;&nbsp;&nbsp;Duž jedne strane tog zvezdanog broda otvara se hermetični kapak. Ulaz je to dovoljno velik da proguta celo jedno omanje selo.
<BR>&nbsp;&nbsp;&nbsp;&nbsp;&nbsp;Unutrašnjost je prepuna svetlosti. Izlaze obrisi.
<BR>&nbsp;&nbsp;&nbsp;&nbsp;&nbsp;Kupasti. Od nagomilanih prstenova: na dnu najveći, na njemu sve manji i manji.
<BR>&nbsp;&nbsp;&nbsp;&nbsp;&nbsp;Oni rođaci zastrašujući koje nadasmo se da nikada više videti nećemo.
</P></TD></TR></TABLE>
<P class="next">
<A HREF=p123.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
