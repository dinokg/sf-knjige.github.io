<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>16. VELIKI MOTORNI ČAMCI
<P>&nbsp;&nbsp;&nbsp;&nbsp;&nbsp;Veliki motorni čamci su se jedan po jedan odvajali od tamne mase ratnog broda i ulazili su u bostonsku luku. Svaki je dovozio stotinjak izbeglica iz Long Ajlanda. Kada je prvi došao na udaljenost od nekoliko desetina metara od keja, dočekao ga je glas sa kopna pojačan megafonom.
<BR>&nbsp;&nbsp;&nbsp;&nbsp;&nbsp;"Vratite se nazad! Vratite se nazad! Idite u Portlend ili u Kanadu. Ne želimo ovde ozračene ljude, da nas napune radijacijama. Odlazite."
<BR>&nbsp;&nbsp;&nbsp;&nbsp;&nbsp;Podoficir koji je komandovao čamcem je neustrašivo nastavio svoj put, sve dok sa kopna nisu počeli da pucaju. Tek tada je promenio pravac, udaljavajući se ponovo od obale. Hici iz vatrenog oružja nisu prestajali i mnogi su lako pogađali cilj. Podoficir je promenio pravac. Neke izbeglice su se bacile u vodu, u nadi da će plivajući da stignu do mola, ali niko nije stigao živ.
<BR>&nbsp;&nbsp;&nbsp;&nbsp;&nbsp;Svi čamci su morali da se vrate nazad, a izbeglice su se iskrcale tek pošto su naoružane grupe na zemlji bile uništene u krvavim borbama sa pripadnicima mornaričke pešadije.
<BR>&nbsp;&nbsp;&nbsp;&nbsp;&nbsp;Do sličnih incidenata došlo je i u Norfolku, u Virdžiniji, u Portlendu, u Mejnu, u Vilmingtonu, u Severnoj Karolini, u Čarlstonu, u Južnoj Karolini i u Savanahu u Džordžiji.
<BR>&nbsp;&nbsp;&nbsp;&nbsp;&nbsp;Zvanično je procenjeno da je na kraju drugog dana blackouta broj mrtvih iznosio 150.000 lica, ali pravi broj mrtvih, koji niko nije znao, prelazio je pola miliona.
</P></TD></TR></TABLE>
<P class="next">
<A HREF=p18.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
