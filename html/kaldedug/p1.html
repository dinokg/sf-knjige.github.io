<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>BOGOVI, OSOBE I ŽIVOTINJE KOJI SE POMINJU U TEKSTU
<P>&nbsp;&nbsp;&nbsp;&nbsp;&nbsp;Nota bene. U Vironu, biohemijski muškarci dobijaju imena po životinjama ili životinjskim proizvodima: Makak, Matak, Usik i Poto nose imena tog tipa. Biohemijske žene dobijaju imena po biljkama (najčešće po cveću) ili biljnim proizvodima: Gljiva, Kopriva, Ruža, Češlja. Hemijske osobe, i muške i ženske, dobijaju imena po metalima i mineralima: Moli, Sard, Škriljac. Imena glavnih likova data su VELIKIM SLOVIMA, na početnom mestu u ovom spisku.
<BR>
<BR>&nbsp;&nbsp;&nbsp;&nbsp;&nbsp;A-man, čovek koji predstavlja sve ljude.
<BR>&nbsp;&nbsp;&nbsp;&nbsp;&nbsp;Al-Lah, jedan zaboravljeni bog. (Možda alternativno ime za Izvanaša.)
<BR>&nbsp;&nbsp;&nbsp;&nbsp;&nbsp;Aloa, pobožna žena u kvartu u kome je i Ulica sunca.
<BR>&nbsp;&nbsp;&nbsp;&nbsp;&nbsp;Asfodela, devojčica u mlađoj (pretpubertetskoj) grupi u palestri.
<BR>&nbsp;&nbsp;&nbsp;&nbsp;&nbsp;Babirusan, kovački šegrt, jedan od dobrovoljaca koji su pošli za Nanom.
<BR>&nbsp;&nbsp;&nbsp;&nbsp;&nbsp;Mejtera Betel, tamna sibila snenih očiju, koju je Svila primetio tokom svog prosvetljenja.
<BR>&nbsp;&nbsp;&nbsp;&nbsp;&nbsp;Bizon, krupan čovek sa crnom bradom koji postaje Nanin glavni poručnik.
<BR>&nbsp;&nbsp;&nbsp;&nbsp;&nbsp;Patera Bik, Kvecalov protonotar.
<BR>&nbsp;&nbsp;&nbsp;&nbsp;&nbsp;Butnjača, Inkusov mnogo stariji brat.
<BR>&nbsp;&nbsp;&nbsp;&nbsp;&nbsp;Veselperka, jedna od starijih (u pubertetu) devojčica u palestri.
<BR>&nbsp;&nbsp;&nbsp;&nbsp;&nbsp;Vo-mana, žena koja predstavlja sve žene.
<BR>&nbsp;&nbsp;&nbsp;&nbsp;&nbsp;Vuna, jedan od Naninih poručnika.
<BR>&nbsp;&nbsp;&nbsp;&nbsp;&nbsp;Gavra, jedan od Naninih poručnika.
<BR>&nbsp;&nbsp;&nbsp;&nbsp;&nbsp;Gaur, član Urusove robijaške družine.
<BR>&nbsp;&nbsp;&nbsp;&nbsp;&nbsp;Kapetan Geko, oficir u Usikovom štabu.
<BR>&nbsp;&nbsp;&nbsp;&nbsp;&nbsp;Gelada, čeoni čovek Urusove družine, pucao na Šenilu.
<BR>&nbsp;&nbsp;&nbsp;&nbsp;&nbsp;Gib, div kome je Njorka spasao život.
<BR>&nbsp;&nbsp;&nbsp;&nbsp;&nbsp;Goral, nezaposleni železnički ložač, jedan od Naninih dobrovoljaca.
<BR>&nbsp;&nbsp;&nbsp;&nbsp;&nbsp;Grgeč, mišićavi ćelavi čovek koga je Orhideja zaposlila.
<BR>&nbsp;&nbsp;&nbsp;&nbsp;&nbsp;Patera Gulo, Svilin mladi pomoćnik.
<BR>&nbsp;&nbsp;&nbsp;&nbsp;&nbsp;Dalija, Mermerina učenica iz davne prošlosti.
<BR>&nbsp;&nbsp;&nbsp;&nbsp;&nbsp;Kapetan Deverik, upravlja ribarskom brodicom koju je Ždral iznajmio da motri na Hodočasnikovu stazu.
<BR>&nbsp;&nbsp;&nbsp;&nbsp;&nbsp;Mejtera Drvenica, najstarija (po starešinstvu) sibila u mantejonu u Ciglenoj ulici.
<BR>&nbsp;&nbsp;&nbsp;&nbsp;&nbsp;Dropljan, Njorkin stariji brat, sada mrtav.
<BR>&nbsp;&nbsp;&nbsp;&nbsp;&nbsp;Đumbira, jedna od starijih (u pubertetu) devojčica u palestri.
<BR>&nbsp;&nbsp;&nbsp;&nbsp;&nbsp;Đurđevka, vlasnica štale i otmenih kočija za iznajmljivanje.
<BR>&nbsp;&nbsp;&nbsp;&nbsp;&nbsp;Narednik Eft, Matakov prvi pomoćnik.
<BR>&nbsp;&nbsp;&nbsp;&nbsp;&nbsp;Ehidna, majka bogova; najmoćnija među boginjama.
<BR>&nbsp;&nbsp;&nbsp;&nbsp;&nbsp;Eland, član Urusove robijaške družine: on je ukrotio i uvežbao dva tunelska boga.
<BR>&nbsp;&nbsp;&nbsp;&nbsp;&nbsp;Elodija, bivša ljubavnica Geladina.
<BR>&nbsp;&nbsp;&nbsp;&nbsp;&nbsp;Doktor ŽDRAL, trivigauntski uhoda koji je ubio Savetnika Lemura. Sada mrtav.
<BR>&nbsp;&nbsp;&nbsp;&nbsp;&nbsp;Zelembać, pobunjenički vođa koji je pokušao da izvede opšti napad na Palatin, kasno uveče u hieragdan.
<BR>&nbsp;&nbsp;&nbsp;&nbsp;&nbsp;Zelenika, jedna od starijih (u pubertetu) devojčica u palestri.
<BR>&nbsp;&nbsp;&nbsp;&nbsp;&nbsp;Zoril, majstor za izradu drvenih ormana, jedan od Naninih poručnika.
<BR>&nbsp;&nbsp;&nbsp;&nbsp;&nbsp;Zumbula, mlada lepotica u Krvovoj vili. Ubedila Ždrala da doturi Svili azof.
<BR>&nbsp;&nbsp;&nbsp;&nbsp;&nbsp;IZVANAŠ, bog propalih i prezrenih. Njegovo je carstvo izvan svitka.
<BR>&nbsp;&nbsp;&nbsp;&nbsp;&nbsp;Patera Inkus, crni mehaničar koji popravlja i reprogramira Hamerstona.
<BR>&nbsp;&nbsp;&nbsp;&nbsp;&nbsp;Iolar, letač koga je oborila Mošusova jastrebica.
<BR>&nbsp;&nbsp;&nbsp;&nbsp;&nbsp;Japok, konjušar, jedan od Naninih dobrovoljaca.
<BR>&nbsp;&nbsp;&nbsp;&nbsp;&nbsp;Jelen, daleki rođak Nane.
<BR>&nbsp;&nbsp;&nbsp;&nbsp;&nbsp;Kamilan, nosač.
<BR>&nbsp;&nbsp;&nbsp;&nbsp;&nbsp;Kavi, jedan od starijih (u pubertetu) dečaka u palestri.
<BR>&nbsp;&nbsp;&nbsp;&nbsp;&nbsp;Patera KVECAL, starešina svih augura u Vironu, već trideset tri godine vođa Udruženja sveštenika.
<BR>&nbsp;&nbsp;&nbsp;&nbsp;&nbsp;Kapetan Keder, zapovednik ribarske brodice koju je Scila otela za svoje potrebe.
<BR>&nbsp;&nbsp;&nbsp;&nbsp;&nbsp;Kipris, boginja ljubavi, prva boginja koja je posela Šenilu.
<BR>&nbsp;&nbsp;&nbsp;&nbsp;&nbsp;Kopriva, jedna od starijih (u pubertetu) devojčica u odeljenju Mejtere Nane u palestri.
<BR>&nbsp;&nbsp;&nbsp;&nbsp;&nbsp;KRV, bogati narkotrgovac i organizator prostitucije, povremeno radi kao neplaćeni agent Ajuntamienta.
<BR>&nbsp;&nbsp;&nbsp;&nbsp;&nbsp;Krečna, glavna Nanina poručnica.
<BR>&nbsp;&nbsp;&nbsp;&nbsp;&nbsp;Krljušt, jedan od Bizonovih poručnika.
<BR>&nbsp;&nbsp;&nbsp;&nbsp;&nbsp;Majstor KSIPIAS, jednonogi učitelj mačevanja.
<BR>&nbsp;&nbsp;&nbsp;&nbsp;&nbsp;Lav, najkrupniji mužjak među Gljivinim linksovima (risovima).
<BR>&nbsp;&nbsp;&nbsp;&nbsp;&nbsp;Savetnik Lemur, predsedavajući Ajuntamientoa, ubio ga Ždral.
<BR>&nbsp;&nbsp;&nbsp;&nbsp;&nbsp;Lepa Kata, devojčica u starijoj (pubertetskoj) grupi u palestri.
<BR>&nbsp;&nbsp;&nbsp;&nbsp;&nbsp;Lijana, jedna od Zorilovih službenica.
<BR>&nbsp;&nbsp;&nbsp;&nbsp;&nbsp;Linsang, Lijanin mladić.
<BR>&nbsp;&nbsp;&nbsp;&nbsp;&nbsp;Savetnik Loris, predvodnik Ajuntamienta posle smrti Lemura.
<BR>&nbsp;&nbsp;&nbsp;&nbsp;&nbsp;Ljiljana, Njorkina majka, sada mrtva.
<BR>&nbsp;&nbsp;&nbsp;&nbsp;&nbsp;Ljubičica, crnokosa lepotica kod Orhideje, Šenilina prijateljica.
<BR>&nbsp;&nbsp;&nbsp;&nbsp;&nbsp;Makak, jedan od starijih (u pubertetu) dečaka u palestri.
<BR>&nbsp;&nbsp;&nbsp;&nbsp;&nbsp;Mamelta, spavačica koju su uhapsili zajedno sa Svilom u tunelima.
<BR>&nbsp;&nbsp;&nbsp;&nbsp;&nbsp;Mandril, Geladin rođak, sada u bekstvu.
<BR>&nbsp;&nbsp;&nbsp;&nbsp;&nbsp;Manioka, pobožna starica u kvartu gde je Ulica sunca.
<BR>&nbsp;&nbsp;&nbsp;&nbsp;&nbsp;Zastavnik Matak, Usikov sin, mladi konjički oficir.
<BR>&nbsp;&nbsp;&nbsp;&nbsp;&nbsp;Mejtera MERMER, sibila koja drži nastavu mlađoj (pretpubertetskoj) deci u palestri.
<BR>&nbsp;&nbsp;&nbsp;&nbsp;&nbsp;Moli (Molibdena), izgubljena ljubav Hamerstonova. Bila je kućna pomoćnica.
<BR>&nbsp;&nbsp;&nbsp;&nbsp;&nbsp;Molpa, Ehidnina druga kćer, boginja vetrova i izvođačkih umetnosti.
<BR>&nbsp;&nbsp;&nbsp;&nbsp;&nbsp;Patera Moraj, augur koga je ubio Eft.
<BR>&nbsp;&nbsp;&nbsp;&nbsp;&nbsp;MOŠUS, mladi sadista i ubica, zaposlen kod Krva; dobar tenor, ljubitelj ptica grabljivica.
<BR>&nbsp;&nbsp;&nbsp;&nbsp;&nbsp;Mrmot, nezaposleni fizički radnik, jedan od Naninih dobrovoljaca.
<BR>&nbsp;&nbsp;&nbsp;&nbsp;&nbsp;Murtagon, slavni umetnik.
<BR>&nbsp;&nbsp;&nbsp;&nbsp;&nbsp;Mejtera NANA, Sablja Ehidnina, sibila koja poučava starije (u pubertetu) devojčice u palestri. Pobunjenici su joj nadenuli ime Generalica Nana.
<BR>&nbsp;&nbsp;&nbsp;&nbsp;&nbsp;NJORKA, robusni provalnik koji je podučavao Svilu kako da provaljuje u kuće; 'borcem' ga je nazivao Hamerston.
<BR>&nbsp;&nbsp;&nbsp;&nbsp;&nbsp;Mejtera Oranža, sibila u mantejonu u Ulici sunca, sada mrtva.
<BR>&nbsp;&nbsp;&nbsp;&nbsp;&nbsp;Brigadir Orao, komandant četvrte brigade vironske Civilne garde (nekadašnje Kaldeove garde).
<BR>&nbsp;&nbsp;&nbsp;&nbsp;&nbsp;OREB, ptica (mužjak). Svila ga je kupio za žrtvovanje, ali ga nikada nije prineo na žrtvu.
<BR>&nbsp;&nbsp;&nbsp;&nbsp;&nbsp;Orhideja, upravnica jedne od Krvovih javnih kuća.
<BR>&nbsp;&nbsp;&nbsp;&nbsp;&nbsp;Pero, siromašan student u palestri.
<BR>&nbsp;&nbsp;&nbsp;&nbsp;&nbsp;Pes, otac bogova; muž Ehidne, otac Scile, Molpe, Tartarosa, Hieraksa, Telksiepeje, Feje i Sfikse.
<BR>&nbsp;&nbsp;&nbsp;&nbsp;&nbsp;Narednik Pesak, Hamerstonov komandir odreda.
<BR>&nbsp;&nbsp;&nbsp;&nbsp;&nbsp;Porko, vlasnik restorana u kome je Svila večerao sa Njorkom.
<BR>&nbsp;&nbsp;&nbsp;&nbsp;&nbsp;Savetnik POTO, član Ajuntamienta koji je (zajedno sa Peskom) saslušavao Svilu posle Svilinog drugog hapšenja.
<BR>&nbsp;&nbsp;&nbsp;&nbsp;&nbsp;Resica, mali dečak u Mermerinom odeljenju u palestri.
<BR>&nbsp;&nbsp;&nbsp;&nbsp;&nbsp;Rog, učenik koga je Ruža kaznila što je oponašao Svilu.
<BR>&nbsp;&nbsp;&nbsp;&nbsp;&nbsp;Mejtera RUŽA, sibila koja je držala nastavu starijim (u pubertetu) dečacima u palestri, sada mrtva.
<BR>&nbsp;&nbsp;&nbsp;&nbsp;&nbsp;Generalica Saba, komandantkinja trivigauntskog vazduhoplova i trupa koje su njime dovedene u Viron.
<BR>&nbsp;&nbsp;&nbsp;&nbsp;&nbsp;Sard, vlasnik velike zalagaonice u Sedlarskoj ulici.
<BR>&nbsp;&nbsp;&nbsp;&nbsp;&nbsp;Kalde SVILA, augur mantejona u Ulici sunca.
<BR>&nbsp;&nbsp;&nbsp;&nbsp;&nbsp;Generalica Sijuf, zapovednica oružanih snaga Trivigauntea.
<BR>&nbsp;&nbsp;&nbsp;&nbsp;&nbsp;Sinj, lopov koji daje belog jarca za Kipris pri konačnom prinošenju žrtava na oproštaju od preminule Ruže.
<BR>&nbsp;&nbsp;&nbsp;&nbsp;&nbsp;Skleroderma, debela žena koja pridržava konja Nani; supruga jednog kasapina u kvartu gde je Ulica sunca.
<BR>&nbsp;&nbsp;&nbsp;&nbsp;&nbsp;Patera Skočimiš, augur mantejona u Ciglenoj ulici.
<BR>&nbsp;&nbsp;&nbsp;&nbsp;&nbsp;SCILA, prvorođeno Ehidnino dete, pokroviteljka Virona.
<BR>&nbsp;&nbsp;&nbsp;&nbsp;&nbsp;Sfiksa, Ehidnino najmlađe dete, pokroviteljka Trivigauntea, boginja rata.
<BR>&nbsp;&nbsp;&nbsp;&nbsp;&nbsp;Savetnik Tarsier, član Ajuntamientoa.
<BR>&nbsp;&nbsp;&nbsp;&nbsp;&nbsp;TARTAROS, Ehidnin najstariji sin, bog noći.
<BR>&nbsp;&nbsp;&nbsp;&nbsp;&nbsp;Telksiepeja, Ehidnina treća kćer, boginja učenja, pa stoga i magije i veštičenja.
<BR>&nbsp;&nbsp;&nbsp;&nbsp;&nbsp;Poručnik Tigar, Usikov pomoćnik, oficir za vođenje operacija.
<BR>&nbsp;&nbsp;&nbsp;&nbsp;&nbsp;Kalde TUSAH, Svilin prethodnik; ubijen od strane Ajuntamientoa. (Patera Tusah, za koga se može pretpostaviti da je to ime dobio po kaldeu, član je Inkusovog kruga crnih mehaničara.)
<BR>&nbsp;&nbsp;&nbsp;&nbsp;&nbsp;Thetis, sporedna boginja. Zalutali putnici mole se njoj.
<BR>&nbsp;&nbsp;&nbsp;&nbsp;&nbsp;Urus, bivši saradnik Njorkin, osuđen da bude bačen u Jame.
<BR>&nbsp;&nbsp;&nbsp;&nbsp;&nbsp;Pukovnik USIK, komandant rezervne brigade.
<BR>&nbsp;&nbsp;&nbsp;&nbsp;&nbsp;Patera USTAVICA, Kvecalov koadjutor i, pretpostavlja se, naslednik.
<BR>&nbsp;&nbsp;&nbsp;&nbsp;&nbsp;Feja, Ehidnina četvrta kćerka, boginja hrane i ozdravljenja.
<BR>&nbsp;&nbsp;&nbsp;&nbsp;&nbsp;Fideja, kćer Orhideje. Gljiva ju je posela, a Šenila ubila.
<BR>&nbsp;&nbsp;&nbsp;&nbsp;&nbsp;Kaplar Hamerston, vojnik koji je (zajedno sa narednikom Peskom) prvi uhapsio Svilu u tunelima. Šenila ga zove 'Kamenko'.
<BR>&nbsp;&nbsp;&nbsp;&nbsp;&nbsp;Hart, mladi učenik Svilinog mantejona.
<BR>&nbsp;&nbsp;&nbsp;&nbsp;&nbsp;Hermelin, vlasnik najskupljeg hotela u Vironu.
<BR>&nbsp;&nbsp;&nbsp;&nbsp;&nbsp;Hieraks, Ehidnin drugi sin, bog smrti.
<BR>&nbsp;&nbsp;&nbsp;&nbsp;&nbsp;Major Cibet, oficir koji je, pokušavajući da oslobodi Svilu, ubio doktora Ždrala.
<BR>&nbsp;&nbsp;&nbsp;&nbsp;&nbsp;Češlja, devojka u Mermerinom odeljenju u palestri.
<BR>&nbsp;&nbsp;&nbsp;&nbsp;&nbsp;Redov Šejl, vojnik u Peskovoj četi.
<BR>&nbsp;&nbsp;&nbsp;&nbsp;&nbsp;ŠENILA, rastom najviša žena kod Orhideje.
<BR>&nbsp;&nbsp;&nbsp;&nbsp;&nbsp;Patera Školjka, akolit Patere Skočimiša; išao je u sholu zajedno sa Svilom.
<BR>&nbsp;&nbsp;&nbsp;&nbsp;&nbsp;Redov Škriljac, vojnik u Peskovoj četi.
<BR>&nbsp;&nbsp;&nbsp;&nbsp;&nbsp;Patera Štuka, stari augur čiji je pomoćnik (akolit) Svila postao čim je diplomirao u sholi. Sada mrtav.
</P></TD></TR></TABLE>
<P class="next">
<A HREF=p2.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
