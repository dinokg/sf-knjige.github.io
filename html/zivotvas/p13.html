<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>13.
<P>&nbsp;&nbsp;&nbsp;&nbsp;&nbsp;"I tako, vidite", rekao je Slartibartfast, dok je lagano mešao veštačku kafu, a time istovremeno i uskovitlane spojeve realnih i imaginarnih brojeva, interaktivnih percepcija uma i Vaseljene, čime je ujedno generisao restrukturisane matrice implicitno date subjektivnosti, što je omogućavalao njegovom brodu da preobliči samu temeljnu koncepciju vremena i prostora, "kako je to."
<BR>&nbsp;&nbsp;&nbsp;&nbsp;&nbsp;"Da", rekao je Artur.
<BR>&nbsp;&nbsp;&nbsp;&nbsp;&nbsp;"Da", rekao je Ford.
<BR>&nbsp;&nbsp;&nbsp;&nbsp;&nbsp;"Šta da radim", upitao je Artur, "sa ovim komadom piletine?"
<BR>&nbsp;&nbsp;&nbsp;&nbsp;&nbsp;Slartibartfast ga je ozbiljno osmotrio.
<BR>&nbsp;&nbsp;&nbsp;&nbsp;&nbsp;"Igraj se njime", rekao je, "igraj se njime."
<BR>&nbsp;&nbsp;&nbsp;&nbsp;&nbsp;Pokazao mu je kako da to čini pomoću sopstvenog parčeta.
<BR>&nbsp;&nbsp;&nbsp;&nbsp;&nbsp;Artur ga je poslušao i osetio blago prisustvo matematičkih funkcija koje su podrhtavale u pilećem bataku dok ga je četvorodimenziono pokretao kroz ono za šta ga je Slartibartfast uveravao da predstavlja petodimenzioni prostor.
<BR>&nbsp;&nbsp;&nbsp;&nbsp;&nbsp;"Preko noći", rekao je Slartibartfast, "čitava populacija Krikita prestala je da bude društvo prijatnih, zabavnih, pametnih..."
<BR>&nbsp;&nbsp;&nbsp;&nbsp;&nbsp;"...mada luckastih..." ubacio je Artur.
<BR>&nbsp;&nbsp;&nbsp;&nbsp;&nbsp;"...običnih ljudi", nastavio je Slartibartfast, "i pretvorila se u prijatne, zabavne, inteligentne..."
<BR>&nbsp;&nbsp;&nbsp;&nbsp;&nbsp;"...luckaste..."
<BR>&nbsp;&nbsp;&nbsp;&nbsp;&nbsp;"...manijakalne ksenofobe. Zamisao o Vaseljeni nije se uklapala u njihovu sliku sveta, da se tako izrazim. Naprosto, nisu znali šta bi sa njom. I tako su na prijatan način, zabavan, inteligentan - dobro, i luckast, ako ti se to sviđa - odlučili da je unište. Šta je sada bilo?"
<BR>&nbsp;&nbsp;&nbsp;&nbsp;&nbsp;"Ne sviđa mi se ovo vino", rekao je Artur, njušeći ga.
<BR>&nbsp;&nbsp;&nbsp;&nbsp;&nbsp;"Pa, vrati ga. Sve je to i tako deo opšte matematike."
<BR>&nbsp;&nbsp;&nbsp;&nbsp;&nbsp;Artur ga je poslušao. Nije mu se dopala topografija kelnerovog osmeha, ali on i tako nikada nije voleo grafove.
<BR>&nbsp;&nbsp;&nbsp;&nbsp;&nbsp;"Kuda ćemo sada?" upitao je Ford.
<BR>&nbsp;&nbsp;&nbsp;&nbsp;&nbsp;"Natrag u salu informacionih opsena", rekao je Slartibartfast, podigao se i obrisao usta matematičkom predstavom papirnatog salveta, 'za drugu polovinu'.
</P></TD></TR></TABLE>
<P class="next">
<A HREF=p14.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
