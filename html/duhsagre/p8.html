<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>7. TREĆI VOĐA
<P>&nbsp;&nbsp;&nbsp;&nbsp;&nbsp;Iz londonskog Tajmsa (Hardkopi i NjuzSat), 15. april 2007.
<BR>&nbsp;&nbsp;&nbsp;&nbsp;&nbsp;NOĆ KOJU TREBA ZABORAVITI?
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Neki artefakti imaju moć da izlude čoveka. Možda najslavniji primeri jesu Stonhendž, piramide i jezivi kipovi sa Uskršnjih ostrva. Sumanute teorije - čak i kvazireligijski kultovi - cvetali su oko sva tri spomenika.
<BR>&nbsp;&nbsp;&nbsp;&nbsp;&nbsp;Sada imamo još jedan primer te neobične opsednutosti ostacima prošlosti. Za pet godina biće tačno vek od najslavnije od svih pomorskih nesreća, potapanja luksuznog putničkog broda Titanik na njegovom prvom putovanju 1912. Tragedija je nadahnula desetine knjiga i najmanje pet filmova - kao i sramotno slabu pesmu Tomasa Hardija: 'Susretanje para'.
<BR>&nbsp;&nbsp;&nbsp;&nbsp;&nbsp;Sedamdeset tri godine veliki brod počivao je na dnu Atlantika, spomenik za 1500 duša izgubljenih sa njim; činilo se da je van svakog ljudskog dosega. Ali 1985, zahvaljujući revolucionarnom napretku podmorske tehnologije, ipak je otkriven i stotine njegovih tužnih ostataka vraćene su na svetlost dana. Čak i u to vreme, mnogi su na to gledali kao na neku vrstu skrnavljenja.
<BR>&nbsp;&nbsp;&nbsp;&nbsp;&nbsp;Sada, ako je verovati glasinama, preduzimaju se mnogo preduzimljiviji planovi; različiti konzorcijumi - za sada neidentifikovani - obrazovani su da bi se brod podigao i pored znatnih oštećenja.
<BR>&nbsp;&nbsp;&nbsp;&nbsp;&nbsp;Iskreno, takav projekat deluje u potpunosti besmisleno i uzdamo se da nijedan naš čitalac neće biti naveden da ulaže novac u njega.
<BR>&nbsp;&nbsp;&nbsp;&nbsp;&nbsp;Čak i kada bi se svi inženjerski problemi mogli prevazići, šta bi spasioci učinili sa četrdeset ili pedeset hiljada tona starog gvožđa? Podmorski arheolozi znaju godinama da se metalni predmeti - izuzev, razume se, zlata - brzo raspadaju kada se dovedu u dodir sa vazduhom posle dugog boravka pod vodom.
<BR>&nbsp;&nbsp;&nbsp;&nbsp;&nbsp;Zaštita Titanika mogla bi biti skuplja nego njegovo izvlačenje. Nije reč o tome - kao kod Vaze ili Meri Rouz - da je on 'vremenska kapsula' koja nam omogućuje pogled na izgubljeno doba. Dvadeseti vek je valjano - ponekad i previše valjano - dokumentovan. Ne možemo naučiti ništa što već ne znamo na osnovu ostataka sa dubine od četiri kilometara tamo kod Grend Benksa kraj Njufaundlenda.
<BR>&nbsp;&nbsp;&nbsp;&nbsp;&nbsp;Nema potrebe da se ovde ponavlja kako treba pamtiti najbitniju lekciju kojoj nas je podučio Titanik - opasnosti od prevelike samouverenosti, tehnološkog hubrisa. Černobilj, Čelendžer, Lagranž 3 i Eksperimentalni fuzor Jedan pokazali su nam kuda to može da odvede.
<BR>&nbsp;&nbsp;&nbsp;&nbsp;&nbsp;Razume se da ne treba da zaboravimo Titanik. Ali treba ga ostaviti da počiva u miru.
</TD></TR></TABLE>
<P class="next">
<A HREF=p9.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
