<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>9. PROROCI SA ODREĘENIM UGLEDOM
<P>&nbsp;&nbsp;&nbsp;&nbsp;&nbsp;Prima: Urednik, Tajms
<BR>&nbsp;&nbsp;&nbsp;&nbsp;&nbsp;Šalje: Lord Oldis od Brajtfonta, OM, Predsednik Emeritusa, svetske asocijacije za naučnu fantastiku
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Dragi gospodine, Vaš treći uvodnik (15. april 07) u vezi sa planovima za podizanje Titanika svedoči o tome kakav je udarac ta katastrofa - ni u kom slučaju najgora u istoriji pomorstva - imala na maštu čovečanstva.
<BR>&nbsp;&nbsp;&nbsp;&nbsp;&nbsp;Jedan neobičan vid te tragedije jeste da je opisana sa đavolskom preciznošću četrnaest godina unapred. Prema klasičnom izveštaju o ovoj katastrofi iz pera Valtera Lorda pod naslovom Nezaboravna noć, još 1898. 'jedan energični autor po imenu Morgan Robertson napisao je roman o slavnom prekoatlantskom putničkom brodu, daleko većem od ijednog do tada izgrađenog. Robertson ga je napunio bogatim i samozadovoljnim ljudima, a onda ga potopio jedne hladne aprilske noći pri sudaru sa ledenim bregom.'
<BR>&nbsp;&nbsp;&nbsp;&nbsp;&nbsp;Taj književni putnički brod bio je gotovo tačno veličine Titanika, a imao je istu brzinu i gaz. Takođe je nosio tri hiljade ljudi i imao je čamaca za spasavanje za samo jedan deo njih...
<BR>&nbsp;&nbsp;&nbsp;&nbsp;&nbsp;Puka podudarnost razume se. Ali postoji jedna sitna pojedinost od koje mi se ledi krv u žilama. Robertson je svoj brod nazvao Titan.
<BR>&nbsp;&nbsp;&nbsp;&nbsp;&nbsp;Voleo bih takođe da skrenem pažnju na činjenicu da su dva pripadnika profesije koju imam čast da predstavljam - pisaca naučne fantastike - otišla na dno sa Titanikom. Jedan, Žak Fitrel, sada je gotovo zaboravljen, i čak mu je i nacionalno poreklo nesigurno. Ali postigao je dovoljno uspeha u trideset sedmoj godini delima kao što su Gospodar dijamanata i Mašina koja misli da je mogao da putuje prvom klasom sa ženom (koja je, poput 97 posto dama iz prve klase i samo 55 posto onih iz treće, preživela potapanje.)
<BR>&nbsp;&nbsp;&nbsp;&nbsp;&nbsp;Daleko slavniji je čovek koji je napisao samo jednu knjigu, Putovanje na druge svetove: romansa budućnosti, izvorno štampanu 1894. To donekle mistično putovanje po Sunčevom sistemu, godine 2000, opisuje antigravitaciju i druga čudesa. Arkam Haus je objavila novo izdanje te knjige na stogodišnjicu njenog prvobitnog izlaska iz štampe.
<BR>&nbsp;&nbsp;&nbsp;&nbsp;&nbsp;Opisao sam autora kao 'slavnog', ali to je krupno potcenjivanje. Ime mu je jedino koje se pojavljuje iznad ogromnog naslova u Njujork Amerikanu za 16. april 1912: 'IZMEĘU 1500 I 1800 MRTVIH'.
<BR>&nbsp;&nbsp;&nbsp;&nbsp;&nbsp;Bio je to multimilioner Džon Džekob Astor, ponekad označavan kao 'najbogatiji čovek na svetu'. Bio je svakako najbogatiji autor naučne fantastike koji je ikada živeo - činjenica koja bi mogla da zgrozi obožavaoce pokojnog Rona L. Habarda, ako ih još ima.
<BR>&nbsp;&nbsp;&nbsp;&nbsp;&nbsp;Počašćen sam da budem, Ser
<BR>&nbsp;&nbsp;&nbsp;&nbsp;&nbsp;Iskreno vaš
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Oldis od Brajtfonta, OM
<BR>&nbsp;&nbsp;&nbsp;&nbsp;&nbsp;Predsednik emeritus, SFWA
</TD></TR></TABLE>
<P class="next">
<A HREF=p11.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
