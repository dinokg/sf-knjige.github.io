<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>6.
<P>&nbsp;&nbsp;&nbsp;&nbsp;&nbsp;"Predsednik ne zna koliko dugo, Najdžele", reče Labkin ozbiljnim glasom. "Traži od nas da sačekamo i pokušamo da ga pronađemo."
<BR>&nbsp;&nbsp;&nbsp;&nbsp;&nbsp;"Misli li on da bilo ko može da zadrži vesti o nečemu tako velikom zauvek? Prošlo je već pet meseci. Sumnjam da će ljudi u Vašingtonu i Ujedinjenim Nacijama moći još dugo da drže jezik za zubima."
<BR>&nbsp;&nbsp;&nbsp;&nbsp;&nbsp;Još jednom su se našli uokvireni kupom svetlosti oko Labkinovog stola. Jedan prozor na daljem zidu propuštao je nešto malo sunčeve svetlosti, pridajući Labkinovoj bolesnožućkastoj koži još žuću nijansu. Najdžel je sedeo kao na iglama, stisnutih usana.
<BR>&nbsp;&nbsp;&nbsp;&nbsp;&nbsp;Labkin se nehatno zavalio u stolicu, ljuljkajući se za trenutak. "Je li ovo nagoveštaj da bi mogao da...?"
<BR>&nbsp;&nbsp;&nbsp;&nbsp;&nbsp;"Ne, gluposti. Neću se izlanuti." Zastao je za sekund, prisetivši se da je Aleksandrija znala. Bio je siguran da je njoj mogao verovati. U stvari, činilo se da ona nije u potpunosti shvatila značaj Snarka i nikada spontano nije povela razgovor o tome. "Ali čitava zamisao je budalasta. Detinjasta."
<BR>&nbsp;&nbsp;&nbsp;&nbsp;&nbsp;"Ne bi se tako osećao da si bio sa mnom u Beloj kući, Najdžele", reče Labkin turobnim glasom.
<BR>&nbsp;&nbsp;&nbsp;&nbsp;&nbsp;"Nisam bio pozvan."
<BR>&nbsp;&nbsp;&nbsp;&nbsp;&nbsp;"Znam. Jasno je da su predsednik i Nasa želeli da suze krug posetilaca. Da bi izmakli interesovanju štampe, a i iz bezbednosnih razloga."
<BR>&nbsp;&nbsp;&nbsp;&nbsp;&nbsp;Nema sumnje da je spomenuti put bio vrhunac Labkinove karijere i Najdžel je slutio da ovaj čovek gori od želje da to nekome ispriča. Ali u LMP-u samo su Najdžel i direktor znali tajnu, a direktor je ianako bio prisutan u Beloj kući. Najdžel se osmehnu za svoj groš.
<BR>&nbsp;&nbsp;&nbsp;&nbsp;&nbsp;"Način na koji je to predsednik izneo bio je odista ubedljiv, Najdžele. Valja uzeti u obzir emocionalno dejstvo jednog takvog događaja, udruženo s religioznom groznicom koja je na pragu u zemlji, zapravo u čitavom svetu... Znaš li da oni Novi sinovi sada već imaju svog senatora, koji ih zastupa. Oni bi podigli ozbiljnu prašinu."
<BR>&nbsp;&nbsp;&nbsp;&nbsp;&nbsp;"Koje krilo Novih sinova?"
<BR>&nbsp;&nbsp;&nbsp;&nbsp;&nbsp;"Krilo? Ne znam..."
<BR>&nbsp;&nbsp;&nbsp;&nbsp;&nbsp;"U ovom trenutku ih ima svih boja i veličina. Onih sa grozničavim očima i znojavim dlanovima, koji ne znaju da broje do dvanaest bez skidanja cipela. Ukoliko ih uopšte imaju. Tu su zatim intelektualni Novi sinovi, koji zagovaraju doktrinu koja propoveda da život postoji svuda i da je deo imanentne hostije - u tom smislu. Barem je to tako prema Aleksandrijinim rečima. Oni..." Najdžel je zamukao, svestan da je počeo brbljati o sporednim stvarima. Labkin je posedovao nesumnjiv talenat da ga skrene s ključnog pitanja.
<BR>&nbsp;&nbsp;&nbsp;&nbsp;&nbsp;"Paa", reče Labkin, "postoje, takođe, vojna lica. Oni su prilično nervozni u vezi s ovom stvari." Labkin je nesvesno klimnuo sam sebi, kao da je poslednja tvrdnja zahtevala dodatnu težinu.
<BR>&nbsp;&nbsp;&nbsp;&nbsp;&nbsp;"To je krvavo jednostrano razmišljanje. Nijedna vrsta sa druge zvezde neće preći sav taj put da bi bacila bombu na nas."
<BR>&nbsp;&nbsp;&nbsp;&nbsp;&nbsp;"Ti to znaš. Ja to znam. Ali neki generali su zabrinuti."
<BR>&nbsp;&nbsp;&nbsp;&nbsp;&nbsp;"Zbog čega, do đavola?"
<BR>&nbsp;&nbsp;&nbsp;&nbsp;&nbsp;"Zbog opasnosti od aktiviranja Mreže nuklearne odbrane, premda je sada ona znatno smanjena, budući da se povećao broj ljudi koji znaju za, ah, Snark. Postoji, takođe, mogućnost biološke kontaminacije, ukoliko ta stvar prodre u atmosferu..."
<BR>&nbsp;&nbsp;&nbsp;&nbsp;&nbsp;Lobnikov glas je zamro i sada su oba čoveka dugo i sumorno zurila u eukaliptus koji se jasno izdvajao u svetloj i sivoj izmaglici s one strane prozora. Neprekidna izmena svetskog klimatskog ciklusa uslovila je da ove pritiskajuće magle postaju sve jače iz godine u godinu; proces se dao shvatiti ali se nije mogao kontrolisati.
<BR>&nbsp;&nbsp;&nbsp;&nbsp;&nbsp;Labkin je kuckao pisaljkom po glatkoj površini stola i taj kuckavi ritam šuplje je odjekivao u praznoj sobi. Najdžel je proučavao ovog čoveka nastojeći da proceni na koji se način u nastaloj situaciji Labkin bavio politikom. Verovatno je ovo shvatao kao bremenitu stvar, zapravo zasebnu sferu aktivnosti. Labkin bi učinio sve što je u njegovoj moći da od Najdžela učini odanog, ćutljivog radnika posvećenog ispitivanju Sunčevog sistema u potrazi za Snarkom. U međuvremenu, Labkin bi u Ujedinjenim Nacijama mogao da glumi kompetentnog, sposobnog i odlučnog čoveka. Tip poput Labkina, s nepokolebljivim, sigurnim odgovorima, morao je ugroženim diplomatima izgledati kao dobra prilika, sjajan kandidat za bolje stvari.
<BR>&nbsp;&nbsp;&nbsp;&nbsp;&nbsp;Najdžel je stisnuo usne i zapitao se da li se pretvarao u cinika. Bilo je to teško reći.
<BR>&nbsp;&nbsp;&nbsp;&nbsp;&nbsp;"I dalje verujem da imamo obavezu da ovo saopštimo čovečanstvu. Snark nije samo još jedan strateški činilac", reče Najdžel.
<BR>&nbsp;&nbsp;&nbsp;&nbsp;&nbsp;"Pa, žao mi je što gajiš takve misli, Najdžele."
<BR>&nbsp;&nbsp;&nbsp;&nbsp;&nbsp;Nije bilo odgovora. Napolju su kapi tiho rominjale na vlažan, sivi svet orošavajući prozorsko okno.
<BR>&nbsp;&nbsp;&nbsp;&nbsp;&nbsp;"Ti, ipak, priznaješ da postoji potreba da ovo ostane u tajnosti, nije li tako? Hoću da kažem, vodićeš računa o bezbednosti, uprkos ličnim osećanjima? Ja bih..."
<BR>&nbsp;&nbsp;&nbsp;&nbsp;&nbsp;"Da, da, saglašavam se", reče Najdžel razdraženo.
<BR>&nbsp;&nbsp;&nbsp;&nbsp;&nbsp;"Dobro je, vrlo dobro. Da je drugačije, bojim se da bih te morao odstraniti iz grupe. Predsednik je bio veoma odlučan u tom pogledu. Mi, ništa lično, od..."
<BR>&nbsp;&nbsp;&nbsp;&nbsp;&nbsp;"U redu je. Jedina vaša briga je Snark."
<BR>&nbsp;&nbsp;&nbsp;&nbsp;&nbsp;"Ah, da. Nešto i o tome. Bilo je određenih primedbi na račun tog neobičnog mitskog naziva. On bi mogao, ukoliko bi neko neželjen saznao, da probudi zanimanje. Kabinet sekretara Ujedinjenih Nacija sugerisao je da ga krstimo brojem J-27. Nakon dvadeset šest otkrivenih Jupiterovih meseca, ovaj je naredni, shvataš..."
<BR>&nbsp;&nbsp;&nbsp;&nbsp;&nbsp;"Hmmm." Najdžel slegnu ramenima.
<BR>&nbsp;&nbsp;&nbsp;&nbsp;&nbsp;"...ali, naravno, sekretar je pokazao najveće moguće zanimanje za otkrivanje mesta na kome možemo naredni put da ga očekujemo."
<BR>&nbsp;&nbsp;&nbsp;&nbsp;&nbsp;Najdžel je shvatio da više ne može čekati. Karta koju je držao u ruci nije se mogla preobratiti u adut, te je glatko mogao da je odigra. "Mislim da možda već znam", reče on jednoličnim glasom.
<BR>&nbsp;&nbsp;&nbsp;&nbsp;&nbsp;"Oh", ozari se Labkin i oprezno se nagnu napred.
<BR>&nbsp;&nbsp;&nbsp;&nbsp;&nbsp;"Pretpostavljam da će Snark slediti orbitu koja mu omogućava da racionalno troši energiju. Ne bi imalo nikakvog smisla da rasipa snagu. Imajući to u vidu, kao i grubo izračunat Doplerov efekat na osnovu promena veličine, koje smo dobili iz podataka o fuzionom plamenu, predviđam da se kretao dugačkom strmom orbitom prema Marsu."
<BR>&nbsp;&nbsp;&nbsp;&nbsp;&nbsp;"Znači da je blizu Marsa?" upita Labkin uzbuđeno, zaboravivši na svoj uobičajen nadmen stav.
<BR>&nbsp;&nbsp;&nbsp;&nbsp;&nbsp;"Ne više."
<BR>&nbsp;&nbsp;&nbsp;&nbsp;&nbsp;"Ja ne..."
<BR>&nbsp;&nbsp;&nbsp;&nbsp;&nbsp;"Proveo sam dosta sati prateći rad Marsovih monitora. Iskoristio sam ono budžetsko pravo i naložio tamošnjim kamerama i teleskopima da komad po kamad pregledaju dostupno nebo oko Marsa. Program je neprekidno tekao, a ja sam pregledao rezultate svaki dan. Tragao sam. Juče sam nešto otkrio."
<BR>&nbsp;&nbsp;&nbsp;&nbsp;&nbsp;"Trebalo je da mi to kažeš."
<BR>&nbsp;&nbsp;&nbsp;&nbsp;&nbsp;"Upravo vam govorim."
<BR>&nbsp;&nbsp;&nbsp;&nbsp;&nbsp;"Moram smesta da pozovem Vašington i Ujedinjene Nacije. Ukoliko se objekt sada nalazi u orbiti oko Marsa..."
<BR>&nbsp;&nbsp;&nbsp;&nbsp;&nbsp;"Ne nalazi se." Najdžel je prekrstio ruke. U ustima je osećao blago opor ukus.
<BR>&nbsp;&nbsp;&nbsp;&nbsp;&nbsp;"Mislio sam da si..."
<BR>&nbsp;&nbsp;&nbsp;&nbsp;&nbsp;"Snark je stremio prema spolja, daleko od Marsa. Dobio sam dva snimka, vremenski razdvojena satima. Taj podatak potiče od pre sedam dana. Danas sam ponovo pogledao, proveravajući konačan nedeljni izvod, ali njega više nije bilo. Izašao je izvan dostupnog opsega."
<BR>&nbsp;&nbsp;&nbsp;&nbsp;&nbsp;Labkin je delovao ošamućeno. "Već je iščezao", reče polako.
<BR>&nbsp;&nbsp;&nbsp;&nbsp;&nbsp;"Čak i sa samo dve tačke može se jasno odrediti putanja njegovog leta. Mislim da je po svoj prilici izveo gravitacioni povratni skok, prošavši lučnom putanjam kroz planetarni prostor radi hitnog osmatranja i iskoristio momentum iz susreta."
<BR>&nbsp;&nbsp;&nbsp;&nbsp;&nbsp;Najdžel je u međuvremenu ustao, a zatim je ležerno odšetao do Labkinove table. Oslonio se na nju, prekrstivši ruke na leđima; Težina njegovog tela počivala je na polici za krede dok su mu laktovi štrčali sa strana. Stajao je tako u mutnoj svetlosti, gde Labkin nije mogao jasno da razazna izraz podrugljive nadmoći na njegovom licu. Obrisao je trošne tragove prašine od žute krede i stao da posmatra svog sagovornika. Na neki način uživao je da posmatra Labkina u defanzivnoj ulozi. Možda je ova zagonetka sa Snarkom mogla da spase ovog čoveka od njegove opčinjenosti generalima i predsednicima.
<BR>&nbsp;&nbsp;&nbsp;&nbsp;&nbsp;Labkin je delovao zbunjeno. "Koje mu je sledeće odredište?"
<BR>&nbsp;&nbsp;&nbsp;&nbsp;&nbsp;"Mislim da je to... Venera", reče Najdžel.
<BR>
<BR>&nbsp;&nbsp;&nbsp;&nbsp;&nbsp;Brod je znao i pre nego što je ostavio za sobom džinovsku, višestruko opasnu planetu, da je sledeći svet prema unutrašnjosti sistema pust: mesto gde se crvenkasta prašina komešala pod naletima hladnog, oštrog vetra. Odsustvo prirodnog životnog sistema nije, međutim, isključivalo mogućnost prisustva stanovništva. Letelica se prisećala nekolicine svetova sličnih ovom, koje je susrela u dalekoj prošlosti, na kojima su cvetale napredne kulture.
<BR>&nbsp;&nbsp;&nbsp;&nbsp;&nbsp;Odlučila je da proleti pokraj planete bez orbitovanja. Ovo je trebalo da sačuva više ugaonog momentuma za vreme gravitacionog 'sukoba', pripremajući brod za iskušenje koje ga je čekalo još dublje u unutrašnjosti sistema.
<BR>&nbsp;&nbsp;&nbsp;&nbsp;&nbsp;Ovo se u datom trenutku nametalo kao najvažnije, budući da je plavo-beli svet zahtevao najveću moguću pažnju letelice. Od njega su dopirali snopovi preklapajućih radio signala, žamor glasova.
<BR>&nbsp;&nbsp;&nbsp;&nbsp;&nbsp;U brodu se zapodenula rasprava.
<BR>&nbsp;&nbsp;&nbsp;&nbsp;&nbsp;Konačne procene donošene su na osnovu glasanja tri podjednako sposobna kompjutera, sve dok je reč bila o inteligentnim signalima koji su se mogli dešifrovati. Preostajao je samo jedan kratak vremenski period, u kome se mogla dovršiti preliminarna analiza predajnih talasa koji su pristizali. Tada bi se u proces uključili viši činioci broda.
<BR>&nbsp;&nbsp;&nbsp;&nbsp;&nbsp;Jedan kompjuter zalagao se za trenutnu promenu orbite, to jest za preskakanje bezvodnog, ružičastag sveta i nastavak putovanja, uz dalji utrošak goriva, prema onom plavom svetu.
<BR>&nbsp;&nbsp;&nbsp;&nbsp;&nbsp;Drugi je smatrao da ona zbunjujuća navala radio-glasova, slabašnih ali zato posve različitih, govori o nekom haosu na trećoj planeti. Prema njegovom mišljenju, najbolje rešenje je bilo da se obezbedi dovoljno vremena za dešifrovanje tih zbrkanih signala. Putanja sa minimalnim utroškom energije pretpostavljala je još jedno blisko proletanje, zapravo izvođenje lupinga oko druge planete, onoga sveta koji beše obavijen oblacima gustim kao krem. Takva staza bi na račun utrošenog vremena uštedela gorivo što beše valjana računica.
<BR>&nbsp;&nbsp;&nbsp;&nbsp;&nbsp;Treći kompjuter se kolebao za trenutak, a zatim se priklonio stavu drugog kolege.
<BR>&nbsp;&nbsp;&nbsp;&nbsp;&nbsp;Pohitali su; vreli disk ispred njih rastao je velikom brzinom. Letelica je minula pokraj tog sveta s njegovom uskovitlanom prašinom i ledenim polovima, uskladištavajući prikupljene podatke u sićušnim magnetskim zrncima duboko unutar sebe; još jedan uzorak u neizmernim nizovima astronomske arhive.
<BR>&nbsp;&nbsp;&nbsp;&nbsp;&nbsp;Letelica je smanjila tutnjavu svog fuzionog potisnog plamena i započela dugačak klizeći put prema drugoj naoblačenoj planeti. Započeli su složeni procesi pri buđenju njenog punog mentalnog kapaciteta. U međuvremenu, elektromagnetske uši usmerile su se prema onom plavom svetu, beležeći šaputanja mnogih jezika. Razumevanje jednog određenog jezika, bez znanja bilo kakve zajedničke odrednice, podrazumevalo je ogroman rad. Pokušaj je, odista, mogao da propadne. Letelica je i ranije imala neuspelih pokušaja, u drugim sistemima. Dešavalo se da bude prinuđena da ih napusti, suočena s neprijateljstvom i nerazumevanjem. No ovde možda...
<BR>&nbsp;&nbsp;&nbsp;&nbsp;&nbsp;Mašine su krenule punom parom.
<BR>&nbsp;&nbsp;&nbsp;&nbsp;&nbsp;Sedeo je sa Širli na nabijenom pesku posmatrajući kako Aleksandrija, obazrivo gazeći, mukotrpno savlađuje nadiranje belih penušavih talasa. Sa svakim uzastopnim naletom hladne vode na neobičan način je uzdizala padlaktice kao da će je ta kretnja naviše izvući, izneti iznad i izvan domašaja studenog udara okeana. Grudi su joj se njihale i poskakivale.
<BR>&nbsp;&nbsp;&nbsp;&nbsp;&nbsp;"Dobro je videti je kako ulazi", reče Najdžel raspoloženo. On i Širli proveli su dobrih deset minuta nagovarajući Aleksandriju da se pokrene.
<BR>&nbsp;&nbsp;&nbsp;&nbsp;&nbsp;"Hladno je", reče Širli. "Misliš li da je došlo do pomeranja..." Lenjo je pokazala prstom prema plavo-beloj planini koja se nadnosila nad uzburkanu površinu plavetne vode. Taj ledeni breg plutao je na nekoliko kilometara od obale, južno od Malibua.
<BR>&nbsp;&nbsp;&nbsp;&nbsp;&nbsp;"Ne, oni ga prilično čvrsto skoljavaju. Najveći deo slatke vode pluta na površini okeana." Blag rashlađujući vetar uskomešao je pesak oko njih. "Moguće je, ipak, da ovaj povetarac dopire preko brega", dodao je.
<BR>&nbsp;&nbsp;&nbsp;&nbsp;&nbsp;Aleksandrija je sada poskakivala na penastim talasima. Jedan oblak vodenog praha raspršio se preko nje. Iznikla je iz njega s kosom u vidu traka samo sada tamnije smeđe boje, zatresla glavom, žmirnula i odlučno zaronila u duboku dolinu sledećeg talasa. Nekoliko trenutaka kasnije izronila je s neočekivanom žestinom.
<BR>&nbsp;&nbsp;&nbsp;&nbsp;&nbsp;"Bila je to dobra ideja, Širli", reče on. "Ona povoljno reaguje."
<BR>&nbsp;&nbsp;&nbsp;&nbsp;&nbsp;"Znala sam da će tako biti. Njeno uklanjanje iz one gnjavaže sa Brazilcima bila je jedina stvar koja je mogla da uspe."
<BR>&nbsp;&nbsp;&nbsp;&nbsp;&nbsp;"Jesi li to naučila za vreme onih vaših noćnih izleta?"
<BR>&nbsp;&nbsp;&nbsp;&nbsp;&nbsp;"A ha", reče ona uz jedva primetan smešak. "Pitaš se kuda to odlazimo."
<BR>&nbsp;&nbsp;&nbsp;&nbsp;&nbsp;"Pa da, pitam se..."
<BR>&nbsp;&nbsp;&nbsp;&nbsp;&nbsp;Jedan stariji čovek valjkastog grudnog koša poduprtog tankim pocrnelim nogama, koji je stajao u blizini pokazivao je nešto od obale. "Hej, pazi", reče on.
<BR>&nbsp;&nbsp;&nbsp;&nbsp;&nbsp;Najdžel je sledio pravac koji je pokazivao čovekov drhtavi kažiprst. Aleksandrija se batrgala u povratnom udaru talasa. Ukazala se jedna ruka koja je grabila vazduh. Valjala se u beloj sapunici vala. Glava joj se trzala naviše s razjapljenim ustima koja su vapila za vazduhom. Mlatarala je panično, malaksalim rukama.
<BR>&nbsp;&nbsp;&nbsp;&nbsp;&nbsp;Najdžel je osetio kako mu se pete zarivaju u sitan pesak. Između dina na kojima su sedeli i šumećeg ruba vode pružala se strmina koju je prešao u par skokova. Visoko je skočio i protrčao kroz nekoliko prvih izlomljenih talasa. Sapleo se preko sledećeg i povratio ravnotežu. Žmirkao je kako bi rasterao so koja mu je štipala oči.
<BR>&nbsp;&nbsp;&nbsp;&nbsp;&nbsp;Nije mogao da vidi Aleksandriju. Jedan zavojiti zid vode uzdigao se pred njim potopivši ga. Zaronio je u njega.
<BR>&nbsp;&nbsp;&nbsp;&nbsp;&nbsp;Kada je izronio, nešto meko i toplo očešalo mu je nogu. Posegao je rukom u zapenušalu belu sapunicu i povukao to naviše. Nad površinom se pamolila Aleksandrijina noga.
<BR>&nbsp;&nbsp;&nbsp;&nbsp;&nbsp;Učvrstio je položaj svojih nogu i povukao iz sve snage. Izronila je polako, kao da ju je neka velika težina prikivala za dno. Posrnuo je u uzburkanoj vodi, plavim potočićima koji su jurili oko njegovih nogu.
<BR>&nbsp;&nbsp;&nbsp;&nbsp;&nbsp;Očistio joj je lice. Nezgrapno je obrtao njeno telo sve dok joj lice nije okrenuo naniže. Stao je da je lupa po leđima i jedan mlaz vode šiknuo je iz njenog grla.
<BR>&nbsp;&nbsp;&nbsp;&nbsp;&nbsp;Zevnula je, zagrcnula se i prodisala.
<BR>&nbsp;&nbsp;&nbsp;&nbsp;&nbsp;On i Širli stajali su unutar kruga stranaca. Njihovi tupi pogledi behu prikovani za jednog mladog čoveka koji je nešto mirno govorio Aleksandriji, ispunjavajući prostore između reči kontrolisanim gestovima. Popodnevno sunce izbeljivalo je čitavu scenu i Najdžel se okrete dok su mu mišići nervozno poskakivali od preostalog adranalina.
<BR>&nbsp;&nbsp;&nbsp;&nbsp;&nbsp;Širli ga pogleda s izrazom pomešanog straha i olakšanja. "Ona, ona kaže da ju je savladalo osećanje slabosti", reče Širli. "Nije više mogla da pliva. Jedan talas ju je poduhvatio i tresnuo o dno."
<BR>&nbsp;&nbsp;&nbsp;&nbsp;&nbsp;Najdžel ju je obgrlio rukom i klimuo glavom. Telo mu se podrhtavalo, primoravajući ga na akciju. Prešao je pogledam preko grozda iskupljenih posetilaca plaže koji su romorili iznoseći razne pretpostavke. Bacali su indiskretne ispitivačke poglede na njih dvoje. Krug nagih primata. Daleko niz pravolinijsku plažu znak jednog velikog restorana obećavao je ERNIJEVU BRZU USLUGU. Širli se privinula uz njega. Šaka joj se stiskala i opuštala, stiskala i opuštala. Luckasto, ali opazio je da se ovi pakreti odvijaju na svega nekoliko centimetara od njegovog penisa. Na tu pomisao, on se naduo, stvrdnuo i pomakao se, porinuvši ga u pravu zbrku osećanja.
<BR>&nbsp;&nbsp;&nbsp;&nbsp;&nbsp;Iznajmio je taksi da ih preveze od Malibua do Pasadene. To je bilo izuzetno skupo, ali mu je Aleksandrijin bolestan i iscrpljen izraz Iica kazivao da ne bi mogla podneti autobus.
<BR>&nbsp;&nbsp;&nbsp;&nbsp;&nbsp;Tokom dugog putovanja Aleksandrija je više puta ponovila priču. Talas. Prodor slane vode u dušnik. Borba na dnu. Pritiskajuća, mrveća težina vode.
<BR>&nbsp;&nbsp;&nbsp;&nbsp;&nbsp;Usred petog ponavljanja utonula je u san, oborivši glavu na stranu. Kada su stigli kući, probudila se, potpuno ošamućena; dozvolila je da je odvedu na gornji sprat. On i Širli su je svukli, okupali i smestili u krevet.
<BR>&nbsp;&nbsp;&nbsp;&nbsp;&nbsp;Zgotovili su ručak i ćutke obedovali.
<BR>&nbsp;&nbsp;&nbsp;&nbsp;&nbsp;"Posle ovog, ja..." započe Širli. Spustila je viljušku. "NajdžeIe, trebaIo bi da znaš da smo ona i ja odlazile k Novim sinovima svih onih večeri."
<BR>&nbsp;&nbsp;&nbsp;&nbsp;&nbsp;Pogledao ju je zaprepašćeno. "Vaši... izleti?"
<BR>&nbsp;&nbsp;&nbsp;&nbsp;&nbsp;"Njoj je to potrebno. Počinjem da mislim da je i meni potrebno."
<BR>&nbsp;&nbsp;&nbsp;&nbsp;&nbsp;"Mislim da je tebi potrebno..." Obuzdao se, a oštrina s kojom je započeo rečenicu iščezla je. Pružio je ruku preko stola i dotakao belinu njenog obraza, niz koji su se lagano kotrljale suze.
<BR>&nbsp;&nbsp;&nbsp;&nbsp;&nbsp;"Sam Bog zna šta nam je potrebno. Sam Bog zna", reće on praznim glasom.
<BR>&nbsp;&nbsp;&nbsp;&nbsp;&nbsp;Dr Hafman ga je odmeravao praznim pogledom. "Naravno da mogu da je smestim u bolnicu na duže vreme, ali vas, gospodine Volmsli, uveravam da nema nikakve potrebe za tim."
<BR>&nbsp;&nbsp;&nbsp;&nbsp;&nbsp;Dohvatio je jednu ad onih zdepastih afričkih lutki poređanih na jednom kraju stola. Najdžel je ćutao neko vreme, dok je ovaj čovek prevrtao lutku u rukama, proučavajući je kao da je nikada ranije nije video. Na sebi je imao crno odelo, zgužvano ispod pazuha.
<BR>&nbsp;&nbsp;&nbsp;&nbsp;&nbsp;"Mislite li da joj duže vreme ne bi pomoglo? Dodatni testovi u bolnici..."
<BR>&nbsp;&nbsp;&nbsp;&nbsp;&nbsp;"Kompletno ispitivanje je završeno. Istina, od sada ćemo morati češće da nadziremo simptome, ali ništa se ne može postići..."
<BR>&nbsp;&nbsp;&nbsp;&nbsp;&nbsp;"Do đavola!" Najdžel se nagnuo napred i pomeo zbirku lutaka sa stola od mahagonija. "Ona ništa ne jede. Jedva uspeva da ode na posao i vrati se. Ona, ona nema životne radosti. A vi mi kažete kako nema ničega što bi..."
<BR>&nbsp;&nbsp;&nbsp;&nbsp;&nbsp;"Sve dok se bolest ne uravnoteži, tako stoji stvar."
<BR>&nbsp;&nbsp;&nbsp;&nbsp;&nbsp;"A ako ne dođe do toga?"
<BR>&nbsp;&nbsp;&nbsp;&nbsp;&nbsp;"Za sada joj pružamo sve što je u našoj moći. Hospitalizacija bi samo..."
<BR>&nbsp;&nbsp;&nbsp;&nbsp;&nbsp;Najdžel ga je ućutkao pokretom ruke. Odjednom je postao svestan udaljenog brujanja saobraćaja napolju na Taliji, kao da je neko negde iznenada okrenuo dugme za pojačavanje tog tona.
<BR>&nbsp;&nbsp;&nbsp;&nbsp;&nbsp;Zurio je u Hafmana. Ovaj čovek je bio tehničar i obavljao je svoj posao. Nije bio odgovoran za crvenilo i otoke koji su ugrožavali Alaksandrijim život. Najdžel je to shvatao, nikada nije ni sumnjao u to, ali su ga sada, u zbijenom prostoru ove ordinacije sa malo vazduha, te činjenice gušile i on je tražio izlaz. Mora da je postojao spas, nekakvo uklanjanje ispred nepovoljnog toka događaja.
<BR>&nbsp;&nbsp;&nbsp;&nbsp;&nbsp;Hafman je nepokolebljivo zurio u njega. U čovekovom spečenom licu čitao je istinu: da je Hafman ovakvu reakciju video već ranije, da ju je prepoznavao kao jednu fazu određenog procesa, nešto kroz šta valja proći jednako neminovno kao i kroz bolove, grčeve i grozničave drhtavice. Znao je da je ovo, takođe, bila jedna od konvergentnih linija. Znao je da nema spasa.
</P></TD></TR></TABLE>
<P class="next">
<A HREF=p13.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
