<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>5.
<P>&nbsp;&nbsp;&nbsp;&nbsp;&nbsp;Sandžis je preživeo još jedan težak trenutak kada se ispuzao iz cevi na kraju okna. Nika je morala da ga gurne kroz jedan od uzanih segmenata prolaza, tako da ju je ovaj čovek mrko gledao kada su stigli do ustave. Ćutke su se odenuli i stupili na ravno prašnjavo Mesečevo tlo. Dve stotine metara odatle - nedaleko od mesta gde se Nika srušila - nalazio se, usađen u lunarnu stenu, površinski ulaz u Položaj sedam. U daljini su se videli tragovi delimično završenih iskopavanja. Mreža cevi bila je postepeno izbušena uz pomoć lasera, na deset metara ispod zaštitnih stena i prašine. Postavljene tako duboko, odaje su podnosile male temperaturne varijacije između lunarnog dana i noći, pa je čak i neprekidna kiša čestica od solarnog vetra podizala nivo radijacije tek na neznatno viši nivo od onog na Zemlji.
<BR>&nbsp;&nbsp;&nbsp;&nbsp;&nbsp;Najdžel Volmsli ih je susreo tek pošto su stupili u odeljenje za presvlačenje. Sandžis je ćutke uzvratio Najdželu na dobrodošlici, ali su mu misli očigledno još bile zaokupljene tunelima u brodu.
<BR>&nbsp;&nbsp;&nbsp;&nbsp;&nbsp;"Jeste li slobodni za jedan ručak sutra u Parizu?" upita Najdžel Niku.
<BR>&nbsp;&nbsp;&nbsp;&nbsp;&nbsp;"Hmmm."
<BR>&nbsp;&nbsp;&nbsp;&nbsp;&nbsp;"Pa, šta mislite onda o jednom elegantnom pregrejanom sledovanju i prečišćenoj vodi?"
<BR>&nbsp;&nbsp;&nbsp;&nbsp;&nbsp;Nika ga je pronicljivo pogledala i prihvatila ponudu. Otišla je pod tuš dok je Najdžel, po nepisanom običaju, napisao sažet izveštaj o otkrićima u smeni. S izuzetkom onog velikog stvora nalik na pacova i rotacionog perioda od 7,15 časova nije se imalo šta značajnije pribeležiti. Napredovanje je teklo sporo.
<BR>&nbsp;&nbsp;&nbsp;&nbsp;&nbsp;Kada se pojavila Nika u pratnji Sandžisa, sve troje su krenuli hodnikom za vezu. Bio je to kovitlac žutih i zelenih traka koje su vijugale unaokolo i zapljuskivale zidove, stvarajući lažan utisak da je hodnik dugačak. Dospevši do ušuškane kafeterije, Najdžel je napravio predstavu od kavaljerstva, otvarajući Niki vrata, što je u sebi nosilo izvesnu samopodsmešljivu ljupkost. U jednoj sredini za koju su birani ljudi sitnije građe, da bi bili što manji pritisci na životni prostor, on je delovao visoko i glomazno.
<BR>&nbsp;&nbsp;&nbsp;&nbsp;&nbsp;Odabrali su svoja sledovanja od nekoliko raspoloživih jela. Dok je išao ka stolu, Najdžel je uhom uhvatio razgovor trojice ljudi. Za trenutak je prisluškivao, a onda se umešao. "Ne, to je bilo na Revolveru."
<BR>&nbsp;&nbsp;&nbsp;&nbsp;&nbsp;Ljudi podigoše glave. "Ne već na Gumenoj duši", reče jedan od njih.
<BR>&nbsp;&nbsp;&nbsp;&nbsp;&nbsp;"Eleonor Rigbi", isprsi se drugi. "Druga ploča belog albuma."
<BR>&nbsp;&nbsp;&nbsp;&nbsp;&nbsp;"Ni jedno ni drugo", reče Najdžel. "Obojica grešite. To je bilo na Revolveru i ja nudim dvesta dolara opklade za to."
<BR>&nbsp;&nbsp;&nbsp;&nbsp;&nbsp;Ljudi se zgledaše. "Pa..." poče jedan.
<BR>&nbsp;&nbsp;&nbsp;&nbsp;&nbsp;"Prihvatam", reče drugi.
<BR>&nbsp;&nbsp;&nbsp;&nbsp;&nbsp;"Odlično. Proverite, a onda me potražite." Najdžel se okrete i uputi se ka mestu gde su Nika i Sandžis sedeli slušajući.
<BR>&nbsp;&nbsp;&nbsp;&nbsp;&nbsp;"Vi ste Englez, zar ne?" reče Sandžis.
<BR>&nbsp;&nbsp;&nbsp;&nbsp;&nbsp;"Naravno."
<BR>&nbsp;&nbsp;&nbsp;&nbsp;&nbsp;"Nije li pomalo nepošteno izvlačiti korist od nekog koga ste uvukli u raspravu o muzičkoj grupi čiji su članovi i sami bili Englezi?" upita Sandžis.
<BR>&nbsp;&nbsp;&nbsp;&nbsp;&nbsp;"Verovatno." Najdžel prionu na jelo.
<BR>&nbsp;&nbsp;&nbsp;&nbsp;&nbsp;"Ima li šta novo?" upita ga jedan glas preko ramena. Sve troje podigoše oči. Žoze Valiera stajao je iznad njih osmehujući se.
<BR>&nbsp;&nbsp;&nbsp;&nbsp;&nbsp;"Ah, dr Valiera", reče Najdžel. "Molim vas sedite."
<BR>&nbsp;&nbsp;&nbsp;&nbsp;&nbsp;Valiera je prihvatio poziv i uputio osmeh Niki i Sandžisu. "Bojim se da nisam imao vremena da pročitam vaš izveštaj."
<BR>&nbsp;&nbsp;&nbsp;&nbsp;&nbsp;"Nema u njemu ništa naročito", reče Nika. "No, zato ima nešto drugo, što bih želela da vas upitam. Postoje li ikakvi realni izgledi da dobijemo dodatna sredstva, kako bismo mogli da dovedemo još ljudi ovamo?"
<BR>&nbsp;&nbsp;&nbsp;&nbsp;&nbsp;"Znate o tome koliko i ja", reče Valiera srdačno. "Ali moje mišljenje je da nemamo. Konačno, dobili smo lepu, veliku sumu pre samo dva meseca."
<BR>&nbsp;&nbsp;&nbsp;&nbsp;&nbsp;"Ali to je bilo zasnovano samo na onom što smo znali kada je štit spao", upade Najdžel. "Inženjeri su otada otkrili čitavo obilje stvari koje zahtevaju istraživanje." Nabrao je obrve. "Bilo bi glupo da nam ne daju još."
<BR>&nbsp;&nbsp;&nbsp;&nbsp;&nbsp;"Otkrili smo, takođe, kompjutersku vezu", naglasi Nika. "To će, izvesno, prouzrokovati senzaciju."
<BR>&nbsp;&nbsp;&nbsp;&nbsp;&nbsp;Izledalo je da je Valieri nelagodno. "Biće kada bude rezultata. Treba da shvatite da se sve ono što otkrijemo ne predaje smesta u ruke štampi, a o nekim delovima čak ni Kangres ništa ne zna."
<BR>&nbsp;&nbsp;&nbsp;&nbsp;&nbsp;"Zbog čega to?" upita Najdžel.
<BR>&nbsp;&nbsp;&nbsp;&nbsp;&nbsp;"Zaključeno je da ima opravdanih sadometrijskih razloga da se vesti o rezultatima ne šire odviše brzo, bez obzira na to koliko bi one mogle biti zanimljive. Neki savetnici u Kongresu smatraju da bi, ukoliko se otkrije nešto zaista radikalno, uticaj mogao biti opasan."
<BR>&nbsp;&nbsp;&nbsp;&nbsp;&nbsp;"Ali mi jesmo ovde upravo zbog toga: da otkrijemo nešto radikalno. U tome je stvar. Radikalno je smisao i svrha svih fundamentalnih delatnosti", reče Najdžel gledajući prodorno Valieru.
<BR>&nbsp;&nbsp;&nbsp;&nbsp;&nbsp;"Ne verujem da sam shvatio poentu", reče Sandžis. "Čitav projekat o vanzemaljskom životu i inteliigencijama koje su superiorne u odnosu na našu nabijen je emocijama. S čim se mora delikatno postupati."
<BR>&nbsp;&nbsp;&nbsp;&nbsp;&nbsp;"Šta nam vredi sva ta 'delikatnost' ako ne možemo dobiti novac, pomoću koga bismo razvili istraživanje", reče Nika plahovito.
<BR>&nbsp;&nbsp;&nbsp;&nbsp;&nbsp;"Ova letelica leži ovde najmanje pola miliona godina, ako uzmemo u obzir proračune izvedene na osnovu stepena izjedenosti njenog omotača delovanjem solarnog vetra", reče Valiara strpljivo. "Verujem da neće nestati preko noći tako da nam nije potrebna armija ljudi koja bi se vrzmala ovde po njoj."
<BR>&nbsp;&nbsp;&nbsp;&nbsp;&nbsp;"Uostalom, imamo tri smene dnevno da u potpunosti iskoristimo kompjuterski modul", reče Sandžis razborito, raširivši ruke. "Mi već eksploatišemo brod onoliko koliko možemo."
<BR>&nbsp;&nbsp;&nbsp;&nbsp;&nbsp;"Niko nije uradio mnogo više od bacanja ovlašnog pogleda na mnoštvo hodnika", reče Nika.
<BR>&nbsp;&nbsp;&nbsp;&nbsp;&nbsp;Sandžis se namršti i zamišljeno reče: "Naš Prvi biskup koliko danas govorio je o olupini. On, takođe, savetuje stazu umerenosti. Nema svrhe činiti otkrića bez razumevanja onog što ona u punom smislu podrazumevaju."
<BR>&nbsp;&nbsp;&nbsp;&nbsp;&nbsp;Najždel se podozrivo nasmeši. "Žao mi je, ali to za mene nije valjan argument."
<BR>&nbsp;&nbsp;&nbsp;&nbsp;&nbsp;"Meni je, pak, žao što to niste uspeli da pronađete duboko u sebi, jer bi vam se tako otvorile oči, gospodine Valmsli", reče Sandžis.
<BR>&nbsp;&nbsp;&nbsp;&nbsp;&nbsp;"Ah, da. Ja sam pobornik kartezijanskog dualizma i zbog toga mi ne treba verovati", isceri se Najdžel. "Nikada uistinu nisam mogao da shvatim kako možete da budete naučnik ili tehničar, a da u isti mah verujete u te ružne rabote o demonima i ustajanju mrtvih." Pitao se da li će se upecati na mamac zvan Aleksandrija.
<BR>&nbsp;&nbsp;&nbsp;&nbsp;&nbsp;Valiera reče blagim glasom: "Marate uzeti u obzir da gospodin Sandžis nije član fundamentalističkog krila Novih sinova. Uveren sam da su njegova verovanja daleko prefinjenija."
<BR>&nbsp;&nbsp;&nbsp;&nbsp;&nbsp;Najdžel se nakašlja. Suzbio je nagon da ih dalje izaziva.
<BR>&nbsp;&nbsp;&nbsp;&nbsp;&nbsp;"Uvek me je zapanjivalo kako su Novi sinovi u stanju da ugrade toliko mnogo različitih gledišta u jednu religiju", reče Nika. "Ponekad mi se čini da su više zainteresovani za omasovljenje religije nego bilo koja druga doktrima." Pri tom se diplomatski osmehnula.
<BR>&nbsp;&nbsp;&nbsp;&nbsp;&nbsp;"Da, vidite, u tome je suština stvari", reče Najdžel. "Oni se ne okupljaju samo zbog toga da bi ćaskali o teologiji. Oni su voljni da izmene društvo, kako bi ga doveli u sklad sa svojim verovanjima."
<BR>&nbsp;&nbsp;&nbsp;&nbsp;&nbsp;Sandžis reče uzbuđeno: "Mi širimo veliku ljubav Božju, Silu koja pokreće svet."
<BR>&nbsp;&nbsp;&nbsp;&nbsp;&nbsp;"Čujte, ne pokreće ljubav svet, već inercija", skresa mu Najdžel. "I čitavo to teško sranje o vama i vašoj braći, koji svaki dan uzimaju dva sata da bi molili, i ti posebni odmori..."
<BR>&nbsp;&nbsp;&nbsp;&nbsp;&nbsp;"Govorite o religijskom vladanju koje nam nalaže naša vera."
<BR>&nbsp;&nbsp;&nbsp;&nbsp;&nbsp;"Da. Koje je, međutim, neobično popularno, zar ne?" reče Najdžel.
<BR>&nbsp;&nbsp;&nbsp;&nbsp;&nbsp;"Šta hoćete time da kažete?" upita Sandris.
<BR>&nbsp;&nbsp;&nbsp;&nbsp;&nbsp;"Samo sledeće: većina ljudi je trpela grdne muke poslednjih nekoliko decenija. Mnogo ih je pomrlo; više nismo bogati - niko od nas. Moramo da kopamo i rukama i nogama da bismo održali glavu iznad vode. Teška vremena rađaju rđave religije - takav je zakon istorije. Čak i ljudi koji nisu skloni takvoj raboti mogu da prepoznaju veštu prevaru kad je vide. Ako postanu Novi sinovi stiču pravo na dodatne slabodne radne sate, male privilegije, izvestan politički uticaj."
<BR>&nbsp;&nbsp;&nbsp;&nbsp;&nbsp;Sandžis stisnu pesnice. "Vi izazivate najveći deo pokvarenosti i zla..."
<BR>&nbsp;&nbsp;&nbsp;&nbsp;&nbsp;Valiera prekide svađu. "Mislim, gospodo, da bi trebalo da se smirite i..."
<BR>&nbsp;&nbsp;&nbsp;&nbsp;&nbsp;"Da, u pravu ste. I ja to mislim", reče Najdžel. Ustao je. "Ideš li sa mnom, Nika?"
<BR>&nbsp;&nbsp;&nbsp;&nbsp;&nbsp;Napolju u hodniku Najdžel je dopustio da mu se lice zgrči u grimasu, i udari pesnicom o dlan. "Žao mi je zbog svega ovoga", reče on. "Stvari me lako ponesu na ovaj način."
<BR>&nbsp;&nbsp;&nbsp;&nbsp;&nbsp;Nika se osmehnu i potapša ga po ramenu. "Svakom se to dagađa. Novi sinovi sa svoje strane, takođe, ne spadaju u talerantan soj. Ali moram reći kako mi se čini da je vaš stav prema njima prilično ciničan, nije li tako?"
<BR>&nbsp;&nbsp;&nbsp;&nbsp;&nbsp;"Ciničan? Cimvk je reč koju su izmislili optimisti da bi kritikovali realiste."
<BR>&nbsp;&nbsp;&nbsp;&nbsp;&nbsp;"Nikada mi niste delovali kao potpuni realista."
<BR>&nbsp;&nbsp;&nbsp;&nbsp;&nbsp;Otvorio je vrata pred njom na napadno ljubazan način. "Voleo bih da je tako. Nije slučajno što je Sandžis punokrvni Novi sin i što je postavljen na ovo mesto. Valiera nije to rekao, ali kruže glasine da glavni razlog što smo ovog puta dobili novac preko Kongresa počiva u njihovom sparazumu na visokom nivou s frakcijom Novih sinova. Oni su se zalagali za široku zastupljenost svojih ljudi - naučnika i tehničara, to je tačno ali i Novi sinovi su imali iste prohteve - kao uslov da im daju svoje glasove."
<BR>&nbsp;&nbsp;&nbsp;&nbsp;&nbsp;Nika je izgledala zapanjeno. "Nisam čula ništa o tome. Ima li ovde mnogo Novih sinova? Nisam obraćala pažnju na nove ljude."
<BR>&nbsp;&nbsp;&nbsp;&nbsp;&nbsp;"Budući da sam ja jedan od novih, primetio sam to." Osmehnuo se. "Malo sam na svoju ruku istraživao i mislim da među našim drugarima ima poprilično Novih sinova. Nisu svi spremni da to priznaju ili pokažu, kao Sandžis, ali ipak jesu to."
<BR>&nbsp;&nbsp;&nbsp;&nbsp;&nbsp;Nika uzdahnu. "Pa, nadam se da će Valiera uspeti da ih obuzda."
<BR>&nbsp;&nbsp;&nbsp;&nbsp;&nbsp;"Da, nadam se da će moći."
<BR>
<BR>&nbsp;&nbsp;&nbsp;&nbsp;&nbsp;Nešto kasnije tumarao je po svojoj kutiji od sobe, budući da nije mogao da zaspi. Posao koji je ovde obavljao zaokupljao ga je u velikoj meri, ali je do sada doneo veoma malo ploda. Bio je u tesnoj vezi s grupom Kardenski koja je radila otprilike na istoj liniji koju je započeo Ičino - unakrsno tumačenje razgovara sa Snarkom, sistemske analize svega onoga što su timovi mogli da izvuku iz olupine i tako dalje. Sve to skupa Najdžela je do sada podsećalo na jedan grozan dečački san o plivanju kroz blato: grozničavo batrganje samo vas je umaralo, uslovljavalo da još brže tonete.
<BR>&nbsp;&nbsp;&nbsp;&nbsp;&nbsp;Slegnuo je ramenima. Činilo mu se da mu je poslednjih dana pažnja više usmerena na Niku nego na goruće probleme dešifrovanja.
<BR>&nbsp;&nbsp;&nbsp;&nbsp;&nbsp;A otkud to, pitao se. Bilo je to glupo, odista. Pravio je male šale, stalno nešto blebetao, a posle svega osećao se pomalo blesavo.
<BR>&nbsp;&nbsp;&nbsp;&nbsp;&nbsp;Dobovao je prstima po kolenu. Bilo je to kao... da. Preneražen, shvatio je da je zaboravio kako se postupa sa ženama od nule od početka. Bliskost sa Aleksandrijom i... tako je, sa Širli, za izvesno vreme ga je lišila te sposobnosti.
<BR>&nbsp;&nbsp;&nbsp;&nbsp;&nbsp;Pa dobro, naprosto će morati da ponovo savlada stare trikove. Kada je Nika u pitanju ta teškoća može lako da se pokaže vrednom truda. Nije bio pristalica teorije o tipovima, to jest da su muškarce uvek privlačile iste kategorije fizičkih svojstava ili ličnih osobina - tim pre što Nika ni po čemu nije ličila na Aleksandriju. Zajednička im je bila samo izvesna neposrednost, nepokolebljiva posvećenost onome što jeste - nemerljivo više nego onome čemu bi se čovek mogao nadati. A u fizičkom pogledu Nikina tanano zapretena energija, njena duboka senzualnost...
<BR>&nbsp;&nbsp;&nbsp;&nbsp;&nbsp;Zavrteo je glavom. Dosta s tim. Analiza ga je bacala u očajanje. Stvarni svet uvek je bio tananijeg sastava od mišljenja o njemu. Život je bio isprekidan, nelinearan; igra bez nultog zbira; nekomutativan; jasno nepovratan. Događaji su se umnožavali, zgušnjavali, a nipošto prosto nadodavali jedni na druge. Prošlost je filtrirala sadašnjost. Video je Niku kroz Aleksandrijina sočiva - i, istini za volju, nije ni želeo da to bude drugačije. Želeti drugačije značilo je lišiti se prošlosti. Sada su on i Nika zajedno proučavali onu olupinu, a komunikacione linije između njih ovde i osoblja iz Kardenskog zujale su od analogija i poređenja. Oni su proučavali olupinu kao da su njeni tvorci bili, u neodređenom i povoljnom smislu, ljudskog porekla. Iluzija, dakako. A on je poslao Ičina na put fantazije u gotovo siguran ćorsokak. Nedostajao mu je taj čovek; razgovor s njim, odlasci na izlete. Osećao je nekakvu toplu povezanost s njim. Da li je taj nedostatak bio razlog što je - uprkos činjenici da se nalazio tamo gde je želeo da bude, i radio na jedinoj stvari koja mu je još nešto značila - preživljavao ove teške trenutke depresije?
<BR>&nbsp;&nbsp;&nbsp;&nbsp;&nbsp;Najdžel šmrknu, ljut na samog sebe, i predade se bolesnom snu.
</P></TD></TR></TABLE>
<P class="next">
<A HREF=p41.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
