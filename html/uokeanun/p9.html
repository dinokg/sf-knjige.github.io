<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>3.
<P>&nbsp;&nbsp;&nbsp;&nbsp;&nbsp;Sivi sloj izmaglice zaklanjao je sve zgrade od četvrtog sprata naviše, pridajući Aveniji Talijana neobičan izgled obezglavljenosti. Prepun autobus probijao se kroz saobraćaj uz povremene napravilne poketa-poketa zvuke sirene, dok se Najdžel naginjao kroz prozor čitajući brojeve zgrada. Nikada nije uspeo da se navikne na američku škrtost u pogledu saopštavanja adresa. Ogromne, nametljive mase od čelika i betona nezainteresovano su stajale, izazivajući ubogog pešaka da sam otkrije šta se nalazi unutra. Posle kraće potrage ispostavilo se da je broj 2636 jedna niska zgrada od elegantno urešenog kamena, najnoviji dodatak ovom bloku. Bilo je jasno da je sazidana dobrano posle dvadesetovekovog razmetanja kunstrukcionim materijalima.
<BR>&nbsp;&nbsp;&nbsp;&nbsp;&nbsp;U čekaonici dr Hafmana vladala je atmosfera mira i tišine, što je značilo da se tu odvija privatna praksa. Javni medicinski centar bio bi, za razliku od ovog, sav u popločanim odeljcima, mrke boje i s bezličnim nameštajem pride. Čim je ušao, Najdžel se ponovo setio Aleksandrijine neiskazane napetosti, te se obazreo po čekaonici, nadajući se da će je ugledati.
<BR>&nbsp;&nbsp;&nbsp;&nbsp;&nbsp;"Gospodin Volmsli?" oglasi se jedna bolničarka iz staklene kutije koja je zapremala ceo zid. On priđe.
<BR>&nbsp;&nbsp;&nbsp;&nbsp;&nbsp;"Gde je ona?" Nije hteo da gubi vreme.
<BR>&nbsp;&nbsp;&nbsp;&nbsp;&nbsp;"U laboratoriji. To su ona vrata. Želela sam da vam objasnim da nisam znala, da mi nismo znali da je gospođica Ašensio, ah..."
<BR>&nbsp;&nbsp;&nbsp;&nbsp;&nbsp;"Gde je laboratorija?"
<BR>&nbsp;&nbsp;&nbsp;&nbsp;&nbsp;"Vidite ona je u formular zapisala da je neudata i navela svoju sestru kao osobu koju treba obavestiti. Stoga nismo znali..."
<BR>&nbsp;&nbsp;&nbsp;&nbsp;&nbsp;"Ona živi sa mnom. Je l' to u redu? Gde je..."
<BR>&nbsp;&nbsp;&nbsp;&nbsp;&nbsp;"A dr Hafman je želeo da obe strane budu prisutne kada..."
<BR>&nbsp;&nbsp;&nbsp;&nbsp;&nbsp;"Kada šta?"
<BR>&nbsp;&nbsp;&nbsp;&nbsp;&nbsp;"Pa, ja, ah, samo sam htela da se izvinim. Mi, ja bih tražila da gospođica Ašensio dođe s vama da smo..."
<BR>&nbsp;&nbsp;&nbsp;&nbsp;&nbsp;"Gospodine Volmsli? Uđite."
<BR>&nbsp;&nbsp;&nbsp;&nbsp;&nbsp;Dr Hafman beše neupadljiv čuvek, odeven u sako neodgovarajućeg kroja, bez kravate i s velikim jastučastim cipelama na nogama. Njegova crna kosa, proređena na slepoočnicama, utkrivala je lobanju mramorne beline. Okrete se i pođe u svoju ordinaciju, ne sačekavši da vidi da li ga Najdžel sledi.
<BR>&nbsp;&nbsp;&nbsp;&nbsp;&nbsp;Ordinacija se razlikovala samo u detaljima od drugih lekarskih ordinacija koje je Najdžel video. Bilo je tu staromodnih knjiga s pravim povezima, od kojih su neki bili u koži ili u imitaciji. Dugački nizovi medicinskih žurnala, većinom zastarelih, zapremali su police na jednom zidu, prošarani ovde-onde modelima brodova. Na stolu i na pokrajnim stočićima nalazila se kolekcija zdepastih afričkih lutaka. Najdžel se pitao da li su internisti u medicinskim školama pohađali kurs iz oblasti unutrašnje dekoracije, s posebnim naglaskom na umirivanju pacijenata uz pomoć ukrasnih đinđuva, ospokojavajućih slika i oplemenjujućih totemčića.
<BR>&nbsp;&nbsp;&nbsp;&nbsp;&nbsp;Taman se spremao da sedne u stolicu koju mu je dr Hafman ponudio, kada se otvoriše vrata s njegove leve strane i uđe Aleksandrija. Za trenutak je oklevala kada je ugledala Najdžela, a onda je tiho zatvorila vrata. Ruke su joj izgledale koščate i blede. U njenom držanju beše nečeg što Najdžel nikada ranije nije video.
<BR>&nbsp;&nbsp;&nbsp;&nbsp;&nbsp;"Hvala ti, dragi, što si stigao tako brzo." Najdžel klimnu glavom. Sela je u drugu stolicu i oboje se okrenuše prema Hafmanu, koji je sedeo za velikim stolom od mahagonija i piljio u neku fasciklu. Najzad je podigao pogled, ali se činilo kao da pokušava da se sabere.
<BR>&nbsp;&nbsp;&nbsp;&nbsp;&nbsp;"Pozvao sam vas da dođete, gospodine Volmsli, jer imam prilično loše vesti za gospođicu Ašensio." Govorio je gotovo zvanično ali Najdžel u pozadini njegovih reči oseti prisustvo nekakve izbalansirane težine.
<BR>&nbsp;&nbsp;&nbsp;&nbsp;&nbsp;"Ukratko, ona ima sistemski lupus erythematosus."
<BR>&nbsp;&nbsp;&nbsp;&nbsp;&nbsp;"A to je?" upita Najdžel.
<BR>&nbsp;&nbsp;&nbsp;&nbsp;&nbsp;"Izvinite, mislio sam da ste možda čuli za to."
<BR>&nbsp;&nbsp;&nbsp;&nbsp;&nbsp;"Čula sam ja", prozbori tiho Aleksandrija. "To je danas drugi najčešći uzrok smrti, nije li tako?"
<BR>&nbsp;&nbsp;&nbsp;&nbsp;&nbsp;Najdžel je upitno pogleda. Nije ličilo na Aleksandriju da poznaje takvu vrstu stvari osim - osim ako već ranije nije sumnjala.
<BR>&nbsp;&nbsp;&nbsp;&nbsp;&nbsp;"Da, rak svih vrsta i dalje je na prvom mestu. Lupus se naglo proširio u poslednje dve decenije."
<BR>&nbsp;&nbsp;&nbsp;&nbsp;&nbsp;"Zato što potiče od zagađenja", reče ona.
<BR>&nbsp;&nbsp;&nbsp;&nbsp;&nbsp;Hafman se zavali u stolicu i odmeri je pogledom.
<BR>&nbsp;&nbsp;&nbsp;&nbsp;&nbsp;"To je uobičajeno mišljenje. Naravno, veoma ga je teško proveriti, zbog teškoća oko izolacije uticaja."
<BR>&nbsp;&nbsp;&nbsp;&nbsp;&nbsp;"Mislim da sam čuo za to", promrmlja Najdžel. "Ali..."
<BR>&nbsp;&nbsp;&nbsp;&nbsp;&nbsp;"Oh. Posredi je bolest vezivnog tkiva, gospodine Volmsli. U prvom redu napada kožu, zglobove, bubrege, srce, sva vezivna tkiva koja obezbeđuju unutrašnju potporu organima."
<BR>&nbsp;&nbsp;&nbsp;&nbsp;&nbsp;"Grčenje njenih zglobova..."
<BR>&nbsp;&nbsp;&nbsp;&nbsp;&nbsp;"Upravo to. Možemo da očekujemo dalja zapaljenja, iako ne takva koja bi izazvala deformaciju. To je samo jedan simptom a ne i potpuna bolest."
<BR>&nbsp;&nbsp;&nbsp;&nbsp;&nbsp;"Čega još tu ima?"
<BR>&nbsp;&nbsp;&nbsp;&nbsp;&nbsp;"Ne znamo. Reč je o podmuklom procesu. Može da prebiva u zglobovima ili se može raširiti na organe. Naše dijagnostičke mogućnosti ograničene su u ovom slučaju. Mi se naprosto borimo protiv toga..."
<BR>&nbsp;&nbsp;&nbsp;&nbsp;&nbsp;"Kako?"
<BR>&nbsp;&nbsp;&nbsp;&nbsp;&nbsp;"Aspirinom", reče Aleksandrija jedva čujno, uz bledunjav osmeh.
<BR>&nbsp;&nbsp;&nbsp;&nbsp;&nbsp;"Pa to je apsurd!" reče Najdžel. "Zaustaviti jednu bolest pomoću..."
<BR>&nbsp;&nbsp;&nbsp;&nbsp;&nbsp;"Ne, gospođica Ašensio je u pravu u onoj meri u kojoj je upućena u problem. To je preporučljiv oblik lečenja za rane faze. Bojim se, međutim, da se ona nalazi u poodmakloj fazi."
<BR>&nbsp;&nbsp;&nbsp;&nbsp;&nbsp;"Šta ćete joj davati?"
<BR>&nbsp;&nbsp;&nbsp;&nbsp;&nbsp;"Kortikosteroidne hormone. Možda i hlorokvin. Želim da naglasim da to nisu putevi izlečenja. Oni nude jedino olakšanje simptomskih tegoba."
<BR>&nbsp;&nbsp;&nbsp;&nbsp;&nbsp;"Čime se to leči?"
<BR>&nbsp;&nbsp;&nbsp;&nbsp;&nbsp;"Ni sa čim."
<BR>&nbsp;&nbsp;&nbsp;&nbsp;&nbsp;"Ma, do đavola! Mora biti nečeg..."
<BR>&nbsp;&nbsp;&nbsp;&nbsp;&nbsp;"Ne, Najdžele", reče ona. "Ničega ne mora biti."
<BR>&nbsp;&nbsp;&nbsp;&nbsp;&nbsp;"Gospodine Volmsli, u pitanju je potencijalno smrtonosno oboljenje. Neki specijalisti razvoj lupusa pripisuju određenim zagađivačima kakvi su olovni, sumporni ili vodonikovi sastojci u izduvnim gasovima automobila, ali, istini za volju, mi ne znamo uzrak, pa stoga ni način izlečenja."
<BR>&nbsp;&nbsp;&nbsp;&nbsp;&nbsp;Najdžel je opazio da rukama grčevito steže naslon stolice. Zavalio se unatrag i prekrstio ruke u krilu. "Vrlo dobro."
<BR>&nbsp;&nbsp;&nbsp;&nbsp;&nbsp;"Stanje gospođice Ašensio nije akutno. Moram vas, međutim, upozoriti da podakutne ili hronične faze ove bolesti postaju sve kraće s porastom njene učestalosti među stanovništvom. Ima slučajeva u kojima bolest opstaje, ali ne dovodi do fatalnog ishoda."
<BR>&nbsp;&nbsp;&nbsp;&nbsp;&nbsp;"I...?" upita ona.
<BR>&nbsp;&nbsp;&nbsp;&nbsp;&nbsp;"Drugi slučajevi ponekad završavaju u roku od godinu dana. Ali to nije nikakav prosek. Tok bolesti potpuno je nepredvidljiv." Nagnuo se napred s ozbiljnim izrazom lica, hoteći na taj način da naglasi poslednje reči.
<BR>&nbsp;&nbsp;&nbsp;&nbsp;&nbsp;"Samo uzimati lekove i čekati, je li to vaš predlog?" izusti Aleksandrija.
<BR>&nbsp;&nbsp;&nbsp;&nbsp;&nbsp;"Brižljivo ćemo pratiti vašu bolest", reče Hafman okrznuvši pogledom Najdžela. "Uveravam vas u to. Bilo kakvo rasplamsavanje najverovatnije ćemo moći da kantrolišemo moćnijim sredstvima."
<BR>&nbsp;&nbsp;&nbsp;&nbsp;&nbsp;"Šta je onda to što ubija ljude?" reče ona.
<BR>&nbsp;&nbsp;&nbsp;&nbsp;&nbsp;"Širenje na organe. Ili još gore, prodor vezivnog tkiva u nervni sistem."
<BR>&nbsp;&nbsp;&nbsp;&nbsp;&nbsp;"A ako se to dogodi..." započe Najdžel.
<BR>&nbsp;&nbsp;&nbsp;&nbsp;&nbsp;"Često ne znamo odmah. Ponakad dođe do grčenja u ranoj fazi. Ponekad se razvije neka psihoza, ali to je retko. Klinički spektar ove bolesti je širok."
<BR>&nbsp;&nbsp;&nbsp;&nbsp;&nbsp;Najdžel je, stisnutih usana, slušao izlaganje ovog čoveka. Aleksandrija je sedela smerno, sa sklopljenim šakama, dok je čovekov glas zujao u mekom vazduhu, ispunjavajući ga činjenicama i teorijama; njegov široki kažiprst povremeno bi kucnuo po Aleksandrijinoj fascikli, koliko da podvuče neku misao, a rečenice su paradirale da bi opisale novi vid lupusa, krvnog erythematosusa. Bilo je tu mnogo zlokobnih latinskih naziva, reči su se okomljavale poput čopora obrazovanih vukova, sa žudnjom da prožderu neki nov komad uzročnosti, dijagnoze, popuštanja, pogoršanja. Najdžel je sve to prihvatao, osećajući nejasno drhtanje u grudima, koje je ostalo neimenovano.
<BR>&nbsp;&nbsp;&nbsp;&nbsp;&nbsp;Za vreme vožnje kući uspeo je da se sabere. Saobraćaj je bio slab otkako je zabranjena vožnja privatnim automobilima, tako da su široke avenije Pasadene podsećale na beskrajnu ravnicu preko koje su oni klizili njutnovskom veštinom. Upražnjavao je igru svoje mladosti kada su svi vozili, ali su zalihe goriva bile prokleto tanke. Posmatrao je kako se svetla semafora pale žutom, crvenom i zelenom bojom, odmeravao vreme približavanja tražeći putanju najmanjeg utroška energije. Bilo je najbolje skliznuti duž poslednje trećine bloka, puštajući da ih trenje puta i blago brijanje vetra uspori taman toliko dok se crveno ne preobrati u zeleno. Ukoliko bi se pokazalo da je njegovo odmeravanje vremena pogrešno, morao bi da prešaltuje menjač u treću brzinu, a zatim i u drugu, uskladištavajući kinetički život, koji je vizuelno doživljavao kao kretanje dragocene tečnosti unutar automobila i niegovo isticanje u privremene bočice, negde između motora i osovina. Pri skretanju sačakao bi do poslednjeg časa da promeni brzinu, nadajući se da će uhvatiti zeleni talas, a onda bi gurnuo polugu menjača napred i pritisnuo papučicu za gas, dovodeći smalaksala kola, usled naglog priliva energije, do brektavog vrhunca uz blago cviljenje guma. Skrenuli su polukružno u novu pravolinijsku traku autoputa, koja je povezivala drumske spirale Pasadene, i pohrlili prema obližnjim brdima. Tako je on opet obnavljao igru svoje mladosti, dok su mu bore brazdale lice.
<BR>&nbsp;&nbsp;&nbsp;&nbsp;&nbsp;"Ne možeš da se pomiriš s tim, je li tako Najdžele?" reče ona posle dugog ćutanja.
<BR>&nbsp;&nbsp;&nbsp;&nbsp;&nbsp;"Šta?"
<BR>&nbsp;&nbsp;&nbsp;&nbsp;&nbsp;Nagnula se napred i pomilovala mu padlakticu, zabacivši natrag svoju plavu kosu. Bio je to gest u njenom stilu; nijedna druga žena ga nikada nije doticala na taj način. "Pomiri se s tim", reče ona.
<BR>&nbsp;&nbsp;&nbsp;&nbsp;&nbsp;Pustio je da tišina između njih buja dok su prolazili pokraj nekoliko blokova okupanih u neonskoj svetlosti.
<BR>&nbsp;&nbsp;&nbsp;&nbsp;&nbsp;"Pokušaću. Ali nekako. Ja... ja ću pokušati." Ispred njih se ukazalo nekakvo rasplamsavanje. Približivši se mogli su da razaznaju veliku lomaču na opustošenom polju, odakle su plamenovi lizali klupko neba koje je tamnelo. Prilike su se kretale naspram svetlucanja limunove boje.
<BR>&nbsp;&nbsp;&nbsp;&nbsp;&nbsp;"Novi sinovi", reče on.
<BR>&nbsp;&nbsp;&nbsp;&nbsp;&nbsp;"Uspori" reče ona. Skinuo je nogu s papučice za gas kako bi ona mogla na miru da posmatra vatru.
<BR>&nbsp;&nbsp;&nbsp;&nbsp;&nbsp;"Zbog čega je okrugla?" promrmlja ona.
<BR>&nbsp;&nbsp;&nbsp;&nbsp;&nbsp;"To je kružna vatra. Jedan od njihovih simbola."
<BR>&nbsp;&nbsp;&nbsp;&nbsp;&nbsp;"Tajno središte. Božanstvenost u svakoj osobi."
<BR>&nbsp;&nbsp;&nbsp;&nbsp;&nbsp;"Pretpostavljam da je tako."
<BR>&nbsp;&nbsp;&nbsp;&nbsp;&nbsp;Nekoliko prilika odvojilo se od razigranih plamenova i stalo da maše rukama prema kolima, pozivajući ih.
<BR>&nbsp;&nbsp;&nbsp;&nbsp;&nbsp;"Oni gomilaju komade drveta ukrug, ostavljajući unutra slobodan prostor. Kada je pripale, jedan par ostaje u tom središtu. Dok vatra traje, oni su slobodni. Ništa ne može da ih dosegne. Mogu da igraju ili..."
<BR>&nbsp;&nbsp;&nbsp;&nbsp;&nbsp;"Otkud znaš sve to", upita on.
<BR>&nbsp;&nbsp;&nbsp;&nbsp;&nbsp;"Neko mi je ispričao."
<BR>&nbsp;&nbsp;&nbsp;&nbsp;&nbsp;Jedna žena visokog rasta izdvojila se iz grupe koja je mahala i krenula prema ulici, ka njihovim kolima. Ona beše žiža umnoženih vrzmajućih senki.
<BR>&nbsp;&nbsp;&nbsp;&nbsp;&nbsp;Najdžel ubaci menjač u prvu brzinu i oni skliznuše u mutnu i posnu noć.
<BR>&nbsp;&nbsp;&nbsp;&nbsp;&nbsp;"Sloboda u centru", pramrmljao je. "Dozvola za javno seksualno iživljavanje, siguran sam."
<BR>&nbsp;&nbsp;&nbsp;&nbsp;&nbsp;"Tako sam i ja čula", reče ona blago.
<BR>
<BR>&nbsp;&nbsp;&nbsp;&nbsp;&nbsp;Kada su stigli u stan, Širli je ležala na kauču i nešto čitala. "Kasnite", rekla je pospano.
<BR>&nbsp;&nbsp;&nbsp;&nbsp;&nbsp;Najdžel stade da joj pripoveda o kolima, o doktoru Hafmanu, da bi zatim sve krenulo zbrda zdola. Adeksandnija i Najdžel upadali su jedno drugom u reč objašnjavajući. Lupus. Bolni zglobovi. Vezivno tkivo. Hlorokvin. Zglobovi koji se nadimaju.
<BR>&nbsp;&nbsp;&nbsp;&nbsp;&nbsp;Širli je bez reči ustala i oboje ih zagrlila. Najdžel je još malo brbljao ispunjavajući sobu živahnim prijatnim zvukom. Usred tog razigranog razgovora Aleksandrija je spomenula večeru i pažnja im se usredsredila na pojedinosti oko obroka. Najdžel se ponudio da isecka povrće. Preturanje po frižideru dalo je neprijatnu istinu o potpunom odsustvu mesa. Aleksandrija se dobrovoljno javila da ode do prodavnice namirnica, udaljene dva bloka i, ne želeći da raspravlja o tome, izjurila napolje. Kada su se vrata zaklopila, Najdžel je prionuo na seckanje celera i luka na pladnju dok je Širli prala spanać otkidajući uz put stabljike.
<BR>&nbsp;&nbsp;&nbsp;&nbsp;&nbsp;Odjednom se između njih spustila tišina.
<BR>&nbsp;&nbsp;&nbsp;&nbsp;&nbsp;"To je ozbiljno, zar ne?" reče ona. Podigao je pogled. Širline tamne veđe se skupiše, tvoreći greben ispod visokog slapa crne kose.
<BR>&nbsp;&nbsp;&nbsp;&nbsp;&nbsp;"Rekao bih da je tako." Vratio se seckanju. A onda je iznenada prasnuo: "Sranje! Više bih voleo da sam znao, odista znao."
<BR>&nbsp;&nbsp;&nbsp;&nbsp;&nbsp;"Hafman ne deluje naročito simpatično."
<BR>&nbsp;&nbsp;&nbsp;&nbsp;&nbsp;"I nije. Mislim da mu to nije ni namera. Naprosto nam je saopštio te krvave činjenice onim svojim jednoličnim glasom."
<BR>&nbsp;&nbsp;&nbsp;&nbsp;&nbsp;"Potrebno je vreme", reče ona blago, "da se čovek suoči s činjenicama." Nožem je presekao glavicu luka raspoređujući komadiće po pladnju. "Tako je."
<BR>&nbsp;&nbsp;&nbsp;&nbsp;&nbsp;"Šta misliš da bi trebalo da uradimo?"
<BR>&nbsp;&nbsp;&nbsp;&nbsp;&nbsp;"Da uradimo?" Zastao je, zbunjen. "Da čekamo. Da produžimo kao i do sada, pretpostavljam."
<BR>&nbsp;&nbsp;&nbsp;&nbsp;&nbsp;Širli je klimnula glavom. Zavrnula je rukave svoje svetlucave plave haljine, smotavši ih iznad laktova. Dodala mu je spanać u poređanim gomilicama spremnim za seckanje. "Mislim da bi trebalo da putujete", reče ona.
<BR>&nbsp;&nbsp;&nbsp;&nbsp;&nbsp;"A? Zbog čega?"
<BR>&nbsp;&nbsp;&nbsp;&nbsp;&nbsp;"Da joj skreneš pažnju sa toga. Kao i sebi."
<BR>&nbsp;&nbsp;&nbsp;&nbsp;&nbsp;"Ne misliš li da je njen uobičajeni, uhodani način života i rada bolje rešenje?"
<BR>&nbsp;&nbsp;&nbsp;&nbsp;&nbsp;"U tome i jeste stvar", reče Širli sa iznenadnom oštrinom u glasu. "Vas dvoje ste se zabili ovde zato što ti ne želiš da napustiš svoj posao u LMP-u."
<BR>&nbsp;&nbsp;&nbsp;&nbsp;&nbsp;"Ni ona ne želi", reče on ravnim glasom. "Ovde ima karijeru."
<BR>&nbsp;&nbsp;&nbsp;&nbsp;&nbsp;"Do đavola s njom!" Ona prosu jednu hrpu spanaća na pod. "Možda će biti mrtva za godinu dana! Misliš li ti da ona to ne shvata? Čak i ako ti ne shvataš?"
<BR>&nbsp;&nbsp;&nbsp;&nbsp;&nbsp;"Ja shvatam", reče on oporim glasom.
<BR>&nbsp;&nbsp;&nbsp;&nbsp;&nbsp;"Onda se ponašaj u skladu s tim!"
<BR>&nbsp;&nbsp;&nbsp;&nbsp;&nbsp;"Kako?"
<BR>&nbsp;&nbsp;&nbsp;&nbsp;&nbsp;Širlino raspoloženje se iznenada promeni. "Ako bi ti, Najdžele, postao malo elastičniji, i ona bi bila takva. Ti si toliko vezan za onu prokletu laboratoriju, za one rakete, da toga nisi ni svestan." Usne su joj se malo rastvorile izvijajući se, činilo se - u beskraj. "Volim vas oboje, ali i jedno i drugo ste tako jebeno slepi."
<BR>&nbsp;&nbsp;&nbsp;&nbsp;&nbsp;Najdžel odloži nož. Opazio je da diše u brzim kratkim dahovima i pitao se zbog čega je to tako. "Ja... ja ne mogu tek tako da sve bacim u vodu..."
<BR>&nbsp;&nbsp;&nbsp;&nbsp;&nbsp;Širline oči se ovlažiše, a crte lica olabaviše. "Najdžele... ti misliš da je sve to istraživanje svemira strašno značajno. Znam ja to. Nikada ti do sada nisam rekla bilo šta o tome. Ali sada tvoja opsesija može da povredi Aleksandriju, da je stravično ugrozi na načine koje možda nikada nećeš shvatiii."
<BR>&nbsp;&nbsp;&nbsp;&nbsp;&nbsp;Tupo je zavrteo glavom, žmirkajući.
<BR>&nbsp;&nbsp;&nbsp;&nbsp;&nbsp;"Kad bi taj posao bio toliko neizmerno značajan, ne bih ništa rekla. Ali nije. Pravi problemi su ovde, na Zemlji..."
<BR>&nbsp;&nbsp;&nbsp;&nbsp;&nbsp;"Praznoglava besmislica."
<BR>&nbsp;&nbsp;&nbsp;&nbsp;&nbsp;"Ipak jesu. Rob si tog posla, posle svega što su ti učinili, i vladaš se kao da je to ključna stvar u tvom životu."
<BR>&nbsp;&nbsp;&nbsp;&nbsp;&nbsp;"Bolje to nego posao koji se sastoji u izdavanju dnevnih sledovanja sirotinji."
<BR>&nbsp;&nbsp;&nbsp;&nbsp;&nbsp;"Je li to ono što ti misliš da ja radim?" reče ona, glasom koji se kolebao između sarkazma i iskrene radoznalosti.
<BR>&nbsp;&nbsp;&nbsp;&nbsp;&nbsp;"Pa..."
<BR>&nbsp;&nbsp;&nbsp;&nbsp;&nbsp;"Nemoj da se igraš: 'Puj pike ne važi'. Je li to?"
<BR>&nbsp;&nbsp;&nbsp;&nbsp;&nbsp;"Ne sasvim. Ali znam da to nije stvar za mene."
<BR>&nbsp;&nbsp;&nbsp;&nbsp;&nbsp;"Sa svojom inteligencijom, Najdžele, mogao bi da daš stvaran doprinos..."
<BR>&nbsp;&nbsp;&nbsp;&nbsp;&nbsp;"Rešavanju ljudskih problema, kako ih ti nazivaš. Za to, međutim, nije dovoljna samo inteligencija. Potrebno je strpljenje. Topao pristup i sve ostalo. Ti to poseduješ. Ja ne."
<BR>&nbsp;&nbsp;&nbsp;&nbsp;&nbsp;"Ja mislim da si ti veoma topao. Ispod površine, hoću da kažem."
<BR>&nbsp;&nbsp;&nbsp;&nbsp;&nbsp;"Uh", reče on kiselo.
<BR>&nbsp;&nbsp;&nbsp;&nbsp;&nbsp;"Ne. Jesi. Znam da jesi na neki način, inače ti, ja i Aleksandrija ne bismo mogli zajedno; ne bi štimalo."
<BR>&nbsp;&nbsp;&nbsp;&nbsp;&nbsp;"Da li štima?"
<BR>&nbsp;&nbsp;&nbsp;&nbsp;&nbsp;"Mislim da da", reče ona gotovo šapatom.
<BR>&nbsp;&nbsp;&nbsp;&nbsp;&nbsp;"Izvini. Nisam mislio ono što sam rekao. Naprosto sam lupio."
<BR>&nbsp;&nbsp;&nbsp;&nbsp;&nbsp;"Potrebni su nam ljudi za projekat u Alta Deni, u Farensci. Nije lako shvatiti osećaj za zajednicu posle svega što se dogodilo. Ti sociometričari..."
<BR>&nbsp;&nbsp;&nbsp;&nbsp;&nbsp;"Nemaju ključ rešenja da bi stvar proradila, znam. Dobri su u dijagnozi i ne mnogo vredni u ostalom."
<BR>&nbsp;&nbsp;&nbsp;&nbsp;&nbsp;"Da." Njeno prefinjeno koščato lice poprimilo je neveseo izraz samoposmatranja.
<BR>&nbsp;&nbsp;&nbsp;&nbsp;&nbsp;"Mislim da bi trebalo da ostaneš ovde noćas."
<BR>&nbsp;&nbsp;&nbsp;&nbsp;&nbsp;"Da, naravno."
<BR>&nbsp;&nbsp;&nbsp;&nbsp;&nbsp;U tom času začuše se ulazna vrata. Aleksandrija se vratila s krtim odrescima bifteka. Već je i sama količina mesa svadočila da je prilika svečana. Najdžel je ćutke nastavio da secka, u nedoumici da li da otvori bocu crvenog vina pre no što kuvanje započne. Nemajući vremena da saglada značenje Širlinih reči, skliznuo je u rutinu i ritual večeri.
<BR>&nbsp;&nbsp;&nbsp;&nbsp;&nbsp;Sa Širli je svaki put otkrivao neku novu dubinu, neke neistražene ukuse, čitavo more promena. Otkriće se uvek događalo na mestu gde su se sticali svi njeni delovi; s glavom uljuljkanom među njenim butinama, osećao je slankastu mošusnu mlakost u nozdrvama. Aleksandrijino prisustvo beše jedno toplo O koje je klizilo po njemu. Predstavljao je lučni segment njihovog prstena. Ispružio je šake prema mestu gde su se Širli i Aleksandrija ukrštale, tako što se Širlina crna kosa mrsila s Aleksandrijinim plavim stidnim dlakama. Njegove ruke bez uspeha pokušaše da načine luk na krugu; nisu bile dovoljno dugačke; okrenuo je šake i osetio nadimanje Širlinih bradavica. Jezik mu ožive. Širli je bila vlažna i hladna pod njegovim dlanom koji ju je masirao. Ekvilibrijum između njih se promenio i vaspostavio: Aleksandrijin jezik uzdigao ga je do novih vrelina; Širli je prelazila rukom preko Aleksandrijinih grudi, obujmljujući ih i šašoljeći nadražene bradavice između svojih dugačkih noktiju kao da su mermerne kuglice. Znao je da se približavaju vrhuncu. Sada je mašinerija njihovih tela zborila ono što reči nisu mogle ili nisu htele da kažu. Osetio je graničnu napetost u Širlinim bedrima koja su podrhtavala od skrivene energije. Utonuo je u Aleksandrijin sklupčani mir, celivajući joj vlažna i neverovatno duboka usta. Osetio je kako se njegova vlastita čvorovita spletenost usredotočava u udarni trzaj, zarivajući se u njen gladak vrat. Da, ovde se nalazilo njihovo središte. Voleći se, oni su jedno drugom povlačili tela kao da se radilo o džakovima peska, nagomilavajući ih u nasip protiv vode koja je okruživala Aleksandriju i koja je sada opkoljavala sve troje. Širli se pomerila. Njene noge su ga oslobodile dok joj je ruka milovala pozadinu njegovog vrata gde su dve tvrde trake mišića tvorile jednu dolinicu. Osmehnula se u mutnoj svetlosti. Njihova tela se pomakoše u novi geometrijski oblik.
</P></TD></TR></TABLE>
<P class="next">
<A HREF=p10.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
