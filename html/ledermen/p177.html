<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>ZAHVALNICE
<P>&nbsp;&nbsp;&nbsp;&nbsp;&nbsp;Čini nam se da je Entoni Bardžis (Anthony Burgess) (ili je to možda bio Bardžis Meredit /Burgess Meredith/?) predložio ustavni amandman kojim bi se zabranilo da pisac u ovakvim zahvaljivanjima pomene i svoju ženu kojoj je zahvalan što je prekucavala to njegovo. Mi fizičari nemamo taj problem jer naše žene ne prekucavaju ovo naše. Znači, pošteđeni ste toga. Ali ipak imamo kome da se zahvalimo.
<BR>&nbsp;&nbsp;&nbsp;&nbsp;&nbsp;Majkl Tarner, teoretičar i kosmolog, mukotrpno je čitao ceo ovaj rukopis, tragajući za makar i najsitnijom greškom u teoriji (i našao neke ne baš sitne); ne samo nekoliko, znate, našao ih je mnogo, i svaki put nas je vraćao na pravi put. A pošto je ova knjiga sva naherena u korist eksperimentatora, a protiv teoretičara, to je kao da je Martin Luter godine 1517. zamolio katoličkog papu da mu uradi korekturu za onih 95 teza. Majk, ako je ostala neka greška, krivi su urednici.
<BR>&nbsp;&nbsp;&nbsp;&nbsp;&nbsp;Ustanova zvana 'Fermijeva nacionalna akceleratorska laboratorija' (i njen svetac zaštitnik u Vašingtonu, a to je Ministarstvo za energiju) dadoše veliki deo nadahnuća, a i mehaničke podrške.
<BR>&nbsp;&nbsp;&nbsp;&nbsp;&nbsp;Vilis Brajdgem (Willis Bridegam), bibliotekarka koledža Amherst, stavila nam je na raspolaganje posebne resurse 'Biblioteke Roberta Frosta', kao i 'Sistema pet koledža'. Karen Foks je radila na kreativnom istraživanju.
<BR>&nbsp;&nbsp;&nbsp;&nbsp;&nbsp;Naslućujemo da se Peg Anderson (Peg Anderson), naša urednica rukopisa, toliko 'primila' na našu temu i postavila toliko dobrih pitanja, da je zaslužila počasnu magistarsku titulu iz fizike.
<BR>&nbsp;&nbsp;&nbsp;&nbsp;&nbsp;Ketlin Stajn (Kathleen Stein), urednica intervjua u časopisu 'Omni', osoba sasvim neuporediva, poslala je novinare da naprave intervju koji je, zapravo, bio ona klica iz koje je cela ova knjiga izrasla. (Klica? Možda virus?)
<BR>&nbsp;&nbsp;&nbsp;&nbsp;&nbsp;Lin Nezbit (Lynn Nesbit) je imala više vere u uspeh našeg projekta nego mi sami.
<BR>&nbsp;&nbsp;&nbsp;&nbsp;&nbsp;A Džon Sterling (John Sterling), naš urednik, junački je izdržao celu stvar do kraja. Nadamo se da će nas se setiti kad god sedne u kadu punu tople vode, i da će tad povikati nešto prikladno.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Lion M. Ledermen
<BR>&nbsp;&nbsp;&nbsp;&nbsp;&nbsp;Dik Terezi
</TD></TR></TABLE>
<P class="next">
<A HREF=p178.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
