<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>DA LI JE VEĆE UVEK I BOLJE?
<P>&nbsp;&nbsp;&nbsp;&nbsp;&nbsp;Protutnjali smo kroz toliku raspravu o tehničkim vidovima rada na ubrzavanju čestica, a nismo zastali da pomislimo zvog čega je potrebno da ciklotroni i sinhrotroni budu veliki. Još su Videroe i Lorens pokazali da nije neophodno proizvoditi ogromne napone, kao što su pioniri našeg posla zamišljali, da bi se čestice ubrzale do visokih energija. Dovoljno je poslati česticu kroz niz Razmaka, ili udesiti da čestica putuje kružnom orbitom tako da jedan isti Razmak može biti upotrebljavan mnogo puta uzastopce. U kružnim mašinama preostaju samo dva parametra: jačina magnetnog polja i poluprečnik kružne putanje čestica. Graditelji akceleratora podese ova dva parametra da bi dobili onu energiju koju žele. Koliko para, toliko poluprečnika: o poluprečniku jednog akceleratora odlučuje uglavnom raspoloživa svota novca. Jačina magnetnog polja ograničena je, međutim, mogućnostima naše tehnologije. Ako ne možemo još više pojačati magnetno polje, a baš smo rešili da postignemo veću energiju, šta drugo onda da se radi - moramo da izgradimo veći krug. Znamo da u superkolajderu želimo da svaki zrak dobije energiju od po 20 TeV. Takođe znamo (ili mislimo da znamo) koliko je jak najjači magnet koji ikako možemo napraviti. Na osnovu toga izračunali smo koliko mora da iznosi obim superkolajdera: 85 kilometara.
</TD></TR></TABLE>
<P class="next">
<A HREF=p101.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
