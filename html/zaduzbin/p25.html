<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>7.
<P>&nbsp;&nbsp;&nbsp;&nbsp;&nbsp;Teo Aporat bio je jedan od sveštenika sa najvišim činom na Anakreonu. Već po samom starešinstvu zaslužio je da bude naimenovan za prvosveštenika na admiralskom brodu Vinis.
<BR>&nbsp;&nbsp;&nbsp;&nbsp;&nbsp;No, nisu u pitanju bili samo čin ili starešinstvo. Poznavao je brod. Radio je na opravci broda pod nadzorom svetih ljudi sa same Zadužbine. Sledeći njihova uputstva pretresao je motore. Ponovo je povezao televizore; obnovio sistem za vezu; zakrpio probušeno korito broda; ojačao grede."Bilo mu je čak dopušteno da pomaže mudracima iz Zadužbine dok su ugrađivali jedan uređaj koji je bio toliko svet, da ga do tada nijedan brod nije imao; toliko svet da je bio rezervisan samo za ovaj veličanstveni kolos od broda, ultratalsni relej.
<BR>&nbsp;&nbsp;&nbsp;&nbsp;&nbsp;Nije bilo onda čudo da ga je srce zabolelo zbog izvitoperene zamisli kojoj je ovaj velelepni brod trebalo da posluži. Nije hteo da poveruje u ono što mu je Verisov ispričao... da će se brod iskoristiti za groznu bezbožnost, da će se njegovi topovi okrenuti protiv velike Zadužbine. Okrenuti protiv one iste Zadužbine na kojoj je kao mladić prošao kroz obuku i iz koje je sve ono što je blagosloveno pristizalo.
<BR>&nbsp;&nbsp;&nbsp;&nbsp;&nbsp;Ali sada više nije bilo sumnje, posle onog što mu je admiral rekao.
<BR>&nbsp;&nbsp;&nbsp;&nbsp;&nbsp;Kako je božanski obdareni kralj mogao da dozvoli taj gnusni čin; i da li je to bio kralj? Nije li to, možda, maslo prokletog namesnika Vinisa, a da kralj u to uopšte nije upućen? Sin tog istog Vinisa je onaj admiral koji mu je pre pet minuta rekao:
<BR>&nbsp;&nbsp;&nbsp;&nbsp;&nbsp;"Postaraj se za svoje duše i blagosiljanje, pope. Ja ću se postarati za svoj brod."
<BR>&nbsp;&nbsp;&nbsp;&nbsp;&nbsp;Aporatu osmeh iskrivi lice. Postaraće se on za svoje duše i blagosiljanje, ali i za kletve, a knez Levkin će uskoro zapištati.
<BR>&nbsp;&nbsp;&nbsp;&nbsp;&nbsp;Tog časa je ušao u odaju za vezu. Pred njim je išao njegov pomoćnik, ali se dva dežurna oficira ne pomeriše. Prvosveštenik je imao slobodan pristup u sve delove broda.
<BR>&nbsp;&nbsp;&nbsp;&nbsp;&nbsp;"Zatvori vrata", naredi Aporat i pogleda na hronometar. Ostalo je još pet minuta do dvanaest. Dobro je tempirao.
<BR>&nbsp;&nbsp;&nbsp;&nbsp;&nbsp;Brzim, uvežbanim pokretima on pomeri niz polugica koje uspostaviše sve veze, tako da su njegov glas i slika dopirali u svaki deo dve milje dugog broda.
<BR>&nbsp;&nbsp;&nbsp;&nbsp;&nbsp;"Vojnici kraljevskog admiralskog broda Vinis, pažnja! Govori vam vaš sveštenik!" Znao je da zvuk njegovog glasa odzvanja od atomskog topa na fari do navigacionaih stolova na pramcu broda.
<BR>&nbsp;&nbsp;&nbsp;&nbsp;&nbsp;"Vaš brod je", povika on, "umešan u svetogrđe. Bez vašeg znanja on obavlja čin koji će dušu svakog od vas osuditi na večni led svemira! Počujte! Vaš zapovednik namerava da ovaj brod dovede do Zadužbine i da taj izvor sveg blagoslovenog bombarduje sve dok se ne pokori njegovoj bezbožnoj duši. Pošto je njegova namera takva, ja ga, u ime Galaktičkog duha, uklanjam sa zapovedničkog položaja jer se ne može zapovedati bez blagoslova Galaktičkog duha. Ni sam božanski kralj ne bi mogao da zadrži svoje kraljevstvo bez pristanka Duha."
<BR>&nbsp;&nbsp;&nbsp;&nbsp;&nbsp;Glas mu poprimi dublji ton, dok ga je njegov pomoćnik slušao sa poštovanjem, a dva vojnika sa rastućim strahom. "Kako je ovaj brod upućen po đavoljem zadatku, to se i sa njega skida blagoslov Duha."
<BR>&nbsp;&nbsp;&nbsp;&nbsp;&nbsp;Svečano podiže ruke, a pred hiljadu televizora na celom brodu vojnici u strahu ustuknuše, dok je dostojanstveni lik njihovog sveštenika nastavljao:
<BR>&nbsp;&nbsp;&nbsp;&nbsp;&nbsp;"U ime Galaktičkog duha i njegovog proroka Harija Seldona i njegovih tumača, svetih ljudi iz Zadužbine, proklinjem ovaj brod. Nek' obnevide televizori na ovom brodu koji su njegove oči. Nek' se parališu kukače koje su mu ruke. Nek' izgube moć atomski topovi koji su mu pesnice. Nek' prestanu da kucaju motori koji su mu srce. Nek' prestane da radi ventilacija koja mu je dah. Nek' iščile u ništavilo njegove svetlosti koje su mu duša. U ime Galaktičkog duha, tako proklinjem ovaj brod!"
<BR>&nbsp;&nbsp;&nbsp;&nbsp;&nbsp;Na njegovu poslednju reč otkuca ponoć, a jedna, mnogo svetlosnih godina udaljena, ruka u hramu Argolid uključi ultratalasni relej, koji trenutnom brzinom ultratalasa uključi drugi relej na admiralskom brodu Vinis.
<BR>&nbsp;&nbsp;&nbsp;&nbsp;&nbsp;I brod Zamre!
<BR>&nbsp;&nbsp;&nbsp;&nbsp;&nbsp;Jer religiju nauke krasi ta glavna odlika da je delatna, a da su prokletstva kao Aporatovo zaista smrtonosna.
<BR>&nbsp;&nbsp;&nbsp;&nbsp;&nbsp;Aporat je posmatrao kako se na brod spušta tama i čuo je kako se iznenada zaustavilo tiho, daleko predenje hiperatomskih motora. Likovao je, a iz džepa svoje mantije izvukao je atomo-lampicu na bateriju, koja svu odaju ispuni bisernom svetlošću.
<BR>&nbsp;&nbsp;&nbsp;&nbsp;&nbsp;Bacio je pogled na dvojicu vojnika koji su se, iako bez sumnje hrabri ljudi, klečeći previjali u samrtnom strahu. "Vaša prečasnosti, spasite naše duše. Siromasi smo, neupućeni u zločine naših vođa", zabogoradi jedan od njih.
<BR>&nbsp;&nbsp;&nbsp;&nbsp;&nbsp;"Pođi sa mnom", strogo će Aporat. "Tvoja duša još nije izgubljena."
<BR>&nbsp;&nbsp;&nbsp;&nbsp;&nbsp;U brodskoj tami vladali su metež i strah koji je bio tako jak i opipljiv da se pretvorio u kužni zadah. Vojnici su se gušali kuda god je Aport okružen svetlošću prošao, pokušavali su da dotaknu rub njegove mantije i preklinjali za mrvicu milosti.
<BR>&nbsp;&nbsp;&nbsp;&nbsp;&nbsp;A njegov odgovor je uvek bio: "Za mnom!"
<BR>&nbsp;&nbsp;&nbsp;&nbsp;&nbsp;Kneza Levkina zatekao je kako pipajući pokušava da nađe put kroz oficirske odaje, uz glasne psovke tražeći da donesu svetiljke. Admiral se s mržnjom zagleda u sveštenika.
<BR>&nbsp;&nbsp;&nbsp;&nbsp;&nbsp;"A tu si!" Levkin beše od majke nasledio plave oči, ali su ga krivi nos i razrokost obeležavali kao Vinisovog sina. "Šta znače tvoji izdajnički postupci? Vrati brodu energiju. Ja sam ovde zapovednik."
<BR>&nbsp;&nbsp;&nbsp;&nbsp;&nbsp;"Ne više", ozbiljno uzvrati Aporat.
<BR>&nbsp;&nbsp;&nbsp;&nbsp;&nbsp;Levkin se izbezumljeno obazre. "Ščepajte tog čoveka. Uhapsite ga ili ću, tako mi svemira, isterati napolje golog svakog onog koji je mogao da me čuje. Zastade, a onda dreknu: "Ovo vam naređuje vaš admiral. Uhapsite ga."
<BR>&nbsp;&nbsp;&nbsp;&nbsp;&nbsp;A zatim, pošto potpuno izgubi glavu: "Zar ćete dozvoliti da vas namagarči ovaj šarlatan, ovaj pajac? Ovaj čovek je varalica, a Galaktički duh na koga se poziva izmišljotina i obmana koja treba da..."
<BR>&nbsp;&nbsp;&nbsp;&nbsp;&nbsp;Aporat ga jarosno prekide. "Uhvatite bogohulnika.Izlažete svoje duše opasnosti ako ga budete slušali."
<BR>&nbsp;&nbsp;&nbsp;&nbsp;&nbsp;Na to plemenitog admirala smesta ščepaše ruke dvadesetak vojnika. "Povedite ga i sledite me."
<BR>&nbsp;&nbsp;&nbsp;&nbsp;&nbsp;Aporat se okrete i vrati u odaju za vezu, dok su za njim vukli Levkina kroz hodnike koji su se crneli od vojnika. U odaji naredi bivšem zapovedniku da stane pred jedini televizor koji je radio.
<BR>&nbsp;&nbsp;&nbsp;&nbsp;&nbsp;"Naredi preostaloj floti da prekine plovidbu i da se pripremi za povratak na Anakreon."
<BR>&nbsp;&nbsp;&nbsp;&nbsp;&nbsp;Razbarušeni Levkin, okrvavljen, ispremlaćen i napola ošamućen, postupi kako mu je rečeno.
<BR>&nbsp;&nbsp;&nbsp;&nbsp;&nbsp;"A sad", nemilosrdno nastavi Aporat, "preko ultratalasnog zraka nalazimo se u vezi sa Anakreonom. Govorićeš ono što ti budem rekao."
<BR>&nbsp;&nbsp;&nbsp;&nbsp;&nbsp;Levkin učini kretnju kao da odbija, a gomila u odaji i ostali koji su se gurali u hodniku preteći zarežaše.
<BR>&nbsp;&nbsp;&nbsp;&nbsp;&nbsp;"Govori", reče Aporat. "Počinji: 'Anakreonska flota...' Levkin poče.
</P></TD></TR></TABLE>
<P class="next">
<A HREF=p26.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
