<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>53.
<P>&nbsp;&nbsp;&nbsp;&nbsp;&nbsp;Mračna biblioteka polako se rasvetljavala omogućujući njegovim očima da se prilagode. Pavel Mirski stajao je žmirkajući na daljem kraju dvorane sa sedištem i pultovima u obliku suze.
<BR>&nbsp;&nbsp;&nbsp;&nbsp;&nbsp;Poziv koji je osetio beše želja da utvrdi štetu izazvanu rafalom Vielgorskog. Nije bilo nikakve. Svi pultovi stajali su netaknuti. Mirski podiže ruku do jedne strane svoje glave, a zatim pređe njome preko nosa i brade. Nije bilo ožiljaka. U glavi, jedan mali, neškodljiv signal kazivao mu je da koristi deo mozga koji mu prvobitno nije pripadao.
<BR>&nbsp;&nbsp;&nbsp;&nbsp;&nbsp;Išao je gore-dole, potpuno svestan neprijatnog osećaja neiskustva iza svojih očiju. Zatim je krenuo u krug oko jedne grupe stolica i približio se crnom zidu koji je i dalje bio zatvoren i bez ikakvih pojedinosti. Namrštivši se, viknuo je: "Zdravo!" Niko mu nije odgovorio. "Zdravo! Ima li nekoga?"
<BR>&nbsp;&nbsp;&nbsp;&nbsp;&nbsp;Možda je ostao sam ovde. Drugi su možda izašli iz biblioteke pošto su pucali u njega. Ali gde je ona bela uskovitlana magla? Setio se tri oficira, trzaja njihovih glava, opuštenih vilica.
<BR>&nbsp;&nbsp;&nbsp;&nbsp;&nbsp;"Pogodine!" povikao je. "Pogodine, gde si?"
<BR>&nbsp;&nbsp;&nbsp;&nbsp;&nbsp;Nije bilo nikakvog odgovora. Prešao je preko tamnog ugla biblioteke i stigao do malog ulaza koji je vodio u kabinu za osmatranje. Vrata su bila otvorena. Popeo se stepenicama i ušao u kabinu. Pogodin je ležao opružen na trima stolicama, ravnomerno dišući. Očito - spavao je. Mirski mu je blago prodrmao rame. "Pogodine", reče on. "Vreme je da odemo odavde."
<BR>&nbsp;&nbsp;&nbsp;&nbsp;&nbsp;Pogodin otvori oči. Posmatrao je Mirskog sa iznenađenjem. "Oni su pucali u vas", reče on. "Razneli su vam pola lobanje. Video sam to svojim očima."
<BR>&nbsp;&nbsp;&nbsp;&nbsp;&nbsp;"Sanjao sam", reče Mirski. "Veoma čudne snove. Da li si video šta se dogodilo sa Vielgorskim, Belozerskim i Jazukovim?"
<BR>&nbsp;&nbsp;&nbsp;&nbsp;&nbsp;"Ne", reče Pogodin. "Oko mene je bila samo magla koja me je svrbela. A sada ovo. "Oči mu se raširiše i on ustade dok su mu usne podrhtavale. "Želim da odem odavde", reče on.
<BR>&nbsp;&nbsp;&nbsp;&nbsp;&nbsp;"Dobra ideja. Hajde da otkrijemo šta se dogodilo."
<BR>&nbsp;&nbsp;&nbsp;&nbsp;&nbsp;Mirski je krenuo ispred Pogodina niz stepenice prema crnom zidu. "Otvori se", reče on.
<BR>&nbsp;&nbsp;&nbsp;&nbsp;&nbsp;Otvor u obliku polumeseca polako se rastvori ispred njih.
<BR>&nbsp;&nbsp;&nbsp;&nbsp;&nbsp;Anekovski je stajao u stavu voljno okrenut leđima prema Mirskom i vratima, držeći pušku s kundakom oslonjenim na pločnik.
<BR>&nbsp;&nbsp;&nbsp;&nbsp;&nbsp;"Oprostite, majore", reče Mirski. Anekovski se ukruti i okrete na jednoj peti, podižući pušku i nespretno je upravljajući prema vratima. "Obazrivo", upozori ga Mirski.
<BR>&nbsp;&nbsp;&nbsp;&nbsp;&nbsp;"Druže pukovniče... hoću da kažem, generale..."
<BR>&nbsp;&nbsp;&nbsp;&nbsp;&nbsp;"Gde su ostali?" upita Mirski, prelazeći pogledom preko vojnika na pravougaonom trgu.
<BR>&nbsp;&nbsp;&nbsp;&nbsp;&nbsp;"Ostali?"
<BR>&nbsp;&nbsp;&nbsp;&nbsp;&nbsp;"Politički oficiri."
<BR>&nbsp;&nbsp;&nbsp;&nbsp;&nbsp;"Oni nisu izašli. Oprostite, generale, ali smesta moramo da odemo u logor - moramo uspostaviti radio-vezu sa njima i..."
<BR>&nbsp;&nbsp;&nbsp;&nbsp;&nbsp;"Koliko sam bio odsutan?"
<BR>&nbsp;&nbsp;&nbsp;&nbsp;&nbsp;"Devet dana, generale."
<BR>&nbsp;&nbsp;&nbsp;&nbsp;&nbsp;"Ko je preuzeo komandu", upita Mirski. Pogodin je koračao tik iza njega.
<BR>&nbsp;&nbsp;&nbsp;&nbsp;&nbsp;"Major Garabedijan i potpukovnik Pletnev komanduju u ovom času, gospodine."
<BR>&nbsp;&nbsp;&nbsp;&nbsp;&nbsp;"Onda me odvedite k njima. Šta ovde rade snage NATO-a?"
<BR>&nbsp;&nbsp;&nbsp;&nbsp;&nbsp;"Gospodine..." Izgledalo je kao da će se Anekovski onesvestiti. "Ovde je bilo puno napetosti. Niko nije znao šta se dogodilo unutra. Šta se zaista dogodilo?"
<BR>&nbsp;&nbsp;&nbsp;&nbsp;&nbsp;"Dobro pitanje", reče Mirski. "Možda ćemo kasnije saznati. Za sada, ja sam dobro - Pogodin je dobro - i treba da odemo u logor... u četvrtoj komori?"
<BR>&nbsp;&nbsp;&nbsp;&nbsp;&nbsp;"Da, gospodine."
<BR>&nbsp;&nbsp;&nbsp;&nbsp;&nbsp;"Pođimo. A zbog čega su naši ljudi postavljeni ovde?"
<BR>&nbsp;&nbsp;&nbsp;&nbsp;&nbsp;"Čekali su na vas, generale."
<BR>&nbsp;&nbsp;&nbsp;&nbsp;&nbsp;"Onda mogu da pođu sa nama."
<BR>&nbsp;&nbsp;&nbsp;&nbsp;&nbsp;"Da, gospodine."
<BR>&nbsp;&nbsp;&nbsp;&nbsp;&nbsp;Mirski je u vozu sklopio oči i naslonio glavu na zid. Mrtav sam, pomisli on. Mogu to da osetim nedostaju mi neki delovi koji su zamenjeni - kao kad se zemlja ubaci u zjapeće šančeve. To znači da sam nova osoba. Mrtav sam, ponovo oživljen. Nov, ali nabijen starim odgovornostima.
<BR>&nbsp;&nbsp;&nbsp;&nbsp;&nbsp;Otvorio je oči i pogledao Anekovskog. Major ga je, posmatrao sa strahom na licu. Hitro je obrisao taj izraz i zamenio ga bledunjavim osmejkom.
</TD></TR></TABLE>
<P class="next">
<A HREF=p55.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
