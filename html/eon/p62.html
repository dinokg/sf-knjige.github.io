<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>61.
<P>&nbsp;&nbsp;&nbsp;&nbsp;&nbsp;Patriciji i Lenijeru dodeljen je jedan kutak u južnom delu terminala, gde su mogli da spavaju i gde je Patricija imala uslove da porazmisli o svojoj odluci.
<BR>&nbsp;&nbsp;&nbsp;&nbsp;&nbsp;Jedan ucrtavač obezbedio je određenu sličnost sa poznatim ambijentima, koristeći isti osnovni dekor kao u Patricijinim odajama u Osnom gradu, ali Lenijeru to nije mnogo pomoglo. Bio je ljut i smušen.
<BR>&nbsp;&nbsp;&nbsp;&nbsp;&nbsp;"Nemaš nikakvu predstavu o tome o čemu su oni govorili", reče joj on kada su seli na suprotne krajeve kauča. "Jer sve što za sada znamo to je da ti nameravaju ukrasti dušu... I ne tiče me se šta kažu. Znam da sve zvuči veoma sumnjivo, zar ne?"
<BR>&nbsp;&nbsp;&nbsp;&nbsp;&nbsp;Patricija je netremično posmatrala iluzioni prozor naspram sebe, s prizorom borove šume i svetloplavog neba. "Pretpostavljam da su to mogli učiniti da su hteli", reče ona.
<BR>&nbsp;&nbsp;&nbsp;&nbsp;&nbsp;"Prokleto si u pravu kada kažeš da su mogli. Ne znamo ništa o njima - manipulišu našim gledanjem na njih još od samog početka."
<BR>&nbsp;&nbsp;&nbsp;&nbsp;&nbsp;"Pokušali su da nas obrazuju. Znamo mnogo više nego onda. Ono što su nam Olmi i Ram Kikura govorili ima smisla."
<BR>&nbsp;&nbsp;&nbsp;&nbsp;&nbsp;Lenijer srdito odmahnu glavom. Nije delio njeno mišljenje. Njegov bes je ličio ma sporo sagorevanje ćumura. "Nisu nam zapravo dali mogućnost izbora..."
<BR>&nbsp;&nbsp;&nbsp;&nbsp;&nbsp;"Jesu, dali su nam", usprotivi se Patricija. "Ne žele da uzmu bilo šta od mene na šta dobrovoljno ne pristanem."
<BR>&nbsp;&nbsp;&nbsp;&nbsp;&nbsp;"Sranje", prasnu Lenijer. Ustao je i besno krenuo prema granici ove kocke, svestan da njene strane nisu duže od tri metra. Nije, međutim, mogao da ih oseti. Iluzija beše potpuna, čak i u pogledu razdaljine između njih dok je kao ris tabanao po sobi. "Ovde je sve varka. Sve što znamo to je da ništa od svega što smo videli otkako smo došli nije stvarno. To doista ima smisla. Zbog čega bi nan pokazali više nego što moraju?"
<BR>&nbsp;&nbsp;&nbsp;&nbsp;&nbsp;"Oni nisu..." Pokušavala je da pronađe pravu reč. "Nisu rđavi ljudi."
<BR>&nbsp;&nbsp;&nbsp;&nbsp;&nbsp;"Prihvataš kao činjenicu onu besmislicu da si ti učitelj, preteča?"
<BR>&nbsp;&nbsp;&nbsp;&nbsp;&nbsp;"A zašto da ne?" Patricija se okrete prema njemu i ispruži ruku. On priđe kauču i prihvati je. "Videla sam neke od papira koje ću napisati..." Sklopila je oči i zavrtela glavom, dodirujući drugom rukom obraz. "Verovatno ih nikada neću napisati... ali neko drugi, ko jeste ja, hoće ili ih je, pak, već napisao. A oni stvarno imaju veze sa svim ovim. Posredi je nešto što je već godinama obitavalo u mojoj glavi, samo neuobličeno. Otprilike isto toliko dugo sam svesna da sam bila jedina u našem vremenu, u našem svetu, koja je ozbiljno razmišljala o tim stvarima. Stoga, ako ostavimo ego po strani, nije da ne verujem u to." Osmehnula mu se. "Džudit Homfan je smatrala da sam jedinstvena. Ti si to prihvatio."
<BR>&nbsp;&nbsp;&nbsp;&nbsp;&nbsp;"Dopada ti se da budeš kultni heroj? Je li to posredi?" Suviše sam oštar prema njoj, prođe mu kroz glavu. Lakše malo. A i zbog čega sam toliko ljut?
<BR>&nbsp;&nbsp;&nbsp;&nbsp;&nbsp;"Ne", reče ona blago. "Zapravo ne marim za to. Nema puno toga do čega mi je stalo u ovom času."
<BR>&nbsp;&nbsp;&nbsp;&nbsp;&nbsp;Lenijer joj pusti ruku i krenu oko stola, trljajući bradu, pogledajući je povremeno krajičkom oka. "Ti samo želiš da se vratiš kući."
<BR>&nbsp;&nbsp;&nbsp;&nbsp;&nbsp;Klimnula je glavom.
<BR>&nbsp;&nbsp;&nbsp;&nbsp;&nbsp;"Ne možeš ponovo da odeš kući."
<BR>&nbsp;&nbsp;&nbsp;&nbsp;&nbsp;"Mogu."
<BR>&nbsp;&nbsp;&nbsp;&nbsp;&nbsp;"Kako?"
<BR>&nbsp;&nbsp;&nbsp;&nbsp;&nbsp;"Poznati su ti načelni principi, Geri."
<BR>&nbsp;&nbsp;&nbsp;&nbsp;&nbsp;"Želim da čujem pojedinasti. Na koji način možeš pronaći kuću?"
<BR>&nbsp;&nbsp;&nbsp;&nbsp;&nbsp;"Ako me nauče da koristim ključnjaču, vratiću se do praznog odeljka hodnika kroz koji smo prošli i započeću pretragu geometrijskih naslaga. Za njih su te geometrijske naslage smetlište nešto beskorisno, pa čak i gore od toga. Ali ja ću upravo tamo pronaći put kući."
<BR>&nbsp;&nbsp;&nbsp;&nbsp;&nbsp;"Ne deluje baš kao razrađen plan, Patricija."
<BR>&nbsp;&nbsp;&nbsp;&nbsp;&nbsp;"Oni će me naučiti", reče ona gledajući ga svojim krupnim crnim očima, nimalo četvrtastim u ovom trenutku, nimalo mačjim, već okruglim i smirenim.
<BR>&nbsp;&nbsp;&nbsp;&nbsp;&nbsp;"A šta će oni uzeti?"
<BR>&nbsp;&nbsp;&nbsp;&nbsp;&nbsp;"Ništa!" Oslonila je glavu na kauč. "Oni će kopirati, a ne uzeti."
<BR>&nbsp;&nbsp;&nbsp;&nbsp;&nbsp;"Kako možeš da im veruješ?"
<BR>&nbsp;&nbsp;&nbsp;&nbsp;&nbsp;Nije odgovorila.
<BR>&nbsp;&nbsp;&nbsp;&nbsp;&nbsp;"Nije ti ni bilo potrebna ovo vreme za razmišljanje, je li tako?"
<BR>&nbsp;&nbsp;&nbsp;&nbsp;&nbsp;"Nije", priznade ona.
<BR>&nbsp;&nbsp;&nbsp;&nbsp;&nbsp;"Hriste!"
<BR>&nbsp;&nbsp;&nbsp;&nbsp;&nbsp;Ona ustade i čvrsto ga zagrli, dotičući mu obrazom rame. "Ne znam šta značimo jedno drugom, ali moram da ti zahvalim."
<BR>&nbsp;&nbsp;&nbsp;&nbsp;&nbsp;Obuhvatio joj je glavu jednom rukom a okrenuo oči prema preseku zida i tavanice žmirkajući. Usne mu behu žalobno povijene naniže. "Ne znam ni ja."
<BR>&nbsp;&nbsp;&nbsp;&nbsp;&nbsp;"Počela sam da uobražavam da nisam ljudsko biće."
<BR>&nbsp;&nbsp;&nbsp;&nbsp;&nbsp;"Ti..." Nije uspeo da dovrši rečenicu.
<BR>&nbsp;&nbsp;&nbsp;&nbsp;&nbsp;"Način na koji sam razmišljala... na neki način je uslovljavao da verujem da sam sličnija njima nego vama. Shvataš li to?"
<BR>&nbsp;&nbsp;&nbsp;&nbsp;&nbsp;"Ne."
<BR>&nbsp;&nbsp;&nbsp;&nbsp;&nbsp;"Pretpostavljam da se u tome krije razlog što moja Tajna odgovara Tajni Korzenovskog. On je gajio slične misli i imao slične ciljeve. Želeo je da odvede svoje ljude kući."
<BR>&nbsp;&nbsp;&nbsp;&nbsp;&nbsp;Lenijer zavrte glavom, odbijajući da prihvati bilo šta od svega ovoga.
<BR>&nbsp;&nbsp;&nbsp;&nbsp;&nbsp;"Neće me ozlediti. Podučiće me. Moram da pristanem."
<BR>&nbsp;&nbsp;&nbsp;&nbsp;&nbsp;"Oni nas ucenjuju."
<BR>&nbsp;&nbsp;&nbsp;&nbsp;&nbsp;Naglo je digla glavu mršteći se. "To nije tačno," reče odsutno. "Ne više no što ja njih ucenjujem. Geri, upravo mi je nešto palo na pamet... zbog čega se toga ranije nisam setila? Zbog čega oni otvaraju još jednu kapiju?"
<BR>&nbsp;&nbsp;&nbsp;&nbsp;&nbsp;"Ne znam", reče Lenijer brzo. Njeno pitanje činilo mu se potpuno nebitnim.
<BR>&nbsp;&nbsp;&nbsp;&nbsp;&nbsp;"Zapitaću ih."
<BR>&nbsp;&nbsp;&nbsp;&nbsp;&nbsp;Nasmejao se. "Misliš to ozbiljno, zar ne?"
<BR>&nbsp;&nbsp;&nbsp;&nbsp;&nbsp;"Pa, zbog toga smo dovedeni ovamo - da bismo prisustvovali svečanosti... No, očito je da to nije glavni razlog, već samo deo programa."
<BR>&nbsp;&nbsp;&nbsp;&nbsp;&nbsp;Za trenutak se zamislio i dalje je držeći u naručju.
<BR>&nbsp;&nbsp;&nbsp;&nbsp;&nbsp;Uprkos svemu, uprkos svojim sumnjama, strahovima i podozrenjima, morao je da prizna... da je bilo nečeg što je želeo da vidi.
<BR>&nbsp;&nbsp;&nbsp;&nbsp;&nbsp;"Mislim da bi trebalo da odspavamo", reče Patricija.
<BR>&nbsp;&nbsp;&nbsp;&nbsp;&nbsp;Nije bilo slučajno što su vodili ljubav, ali Lenijer je shvatio da taj čin Patriciji nije bio neophodan. Ona je pred očima imala svoj cilj. Sve ostalo, kao ovaj dekor i krevet na kome su ležali, bilo je puki okvir.
<BR>&nbsp;&nbsp;&nbsp;&nbsp;&nbsp;To je učinilo da se oseti beznačajnim. To ga je, takođe, nateralo da se zapita o tome šta je Patricija postala od svog dolaska na Kamen.
<BR>&nbsp;&nbsp;&nbsp;&nbsp;&nbsp;"Jesam li ja ljudsko biće?" upita ona dok su ležali jedno pored drugog.
<BR>&nbsp;&nbsp;&nbsp;&nbsp;&nbsp;"Verovatno", reče on, nastojeći da mu glas ostane miran, ali bez potpunog uspeha.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Do časa kada je van Hamfiusov tokobrod prispeo na položaj koji je ranije pripadao Osnom gradu, sve kapije uz Put i niz njega bile su zatvorene, a trake između njih raščišćene. Stanje je bilo bez presedana u istoriji Puta.
<BR>&nbsp;&nbsp;&nbsp;&nbsp;&nbsp;Osni grad se pomerio napred. Po naređenjima korporeala Rozena Gardnera, gradske energetske stanice otkačene su i od poslednjih preostalih držača. Implanti onih koji su ubijeni - broj takvih do sada se popeo na 183 građanina - brižljivo su sačuvani i pohranjani. Ovaj danak u krvi uznemirio je Gardnera, iako njihova smrt nije bila permanentna. Ovladavši osovinom toka on je stao da ubrzava Osni grad, upravljajući ga na jug prema Čičku. Putovanje je potrajalo šesnaest časova. Hamfiusov tokobrod ih je pratio, ali malo je bilo toga što je predsednik mogao učiniti.
<BR>&nbsp;&nbsp;&nbsp;&nbsp;&nbsp;U šestoj komori Čička četiri člana Gardnerove frakcije Korzenovski počinili su najteži mogući zločin. Petljali su nešto oko mašinerije Puta. Šteta koju su napravili bila je neznatna, ali kazna i za najneznatnije čačkanje glasila je: oduzimanje telesnosti i brisanje svih zabeleški ličnosti. Gardner je znao da od tog časa više nema povratka. Tok nije morao da se produžava iza postojećih granica sedme komore. Njegova sadašnja protegnutost do samog otvora bušotine te komore poslužila je svrsi u poslednjim fazama evakuacije Čička i izgradnje Osnog grada. Sada je mašinerija bila podešena tako da skrati dužinu toka za dvadeset kilometara.
<BR>&nbsp;&nbsp;&nbsp;&nbsp;&nbsp;Četiri tima od po tri građanima izašla su potom na spoljašnju stranu asteroida koristeći se dizaličnim oknima koja nedavno prispeli posetioci nisu uspeli da otkriju. Ova okna omogućavala su neposredan pristup zakopanim jedinicama Bekmanovog pogona.
<BR>&nbsp;&nbsp;&nbsp;&nbsp;&nbsp;Uz pomoć ovih pogona rotacija asteroida najpre je usporena a potom svedena na nulu. U početka posledice su bile neznatne u svim komorama osim u četvrtoj, gde je kretanje talasa na širokim vodenim prostorima uslovilo podizanje velikih kapi u vazduh. Nije bilo vremena da se neutrališu ovakvi efekti. Gardner je radio u velikoj vremenskoj oskudici.
<BR>&nbsp;&nbsp;&nbsp;&nbsp;&nbsp;Radikalnim Gešelima i umerenjacima, koji nikada zapravo nisu pristali na ovo što se događalo, pružena je prilika da se pridruže Gardnerovim frakcionašima. Za mnoge među njima izbora nije bilo - Gardnerovi planovi nisu nudili puno prostora radikalnim neamorfima. Stanovništvo se premeštalo što je brže moglo između različitih okruga, a Grad Memorije bio je preraspoređen i pregrađen u odeljke - sve to u pripremi za sledeći korak u ispunjavanju Gardnerovog plana.
<BR>&nbsp;&nbsp;&nbsp;&nbsp;&nbsp;Osni Grad je delimično izdvojen iz toka i to prvo Osni Nader i Središnji grad. Gardnerov plan bio je da vrati grad, ostavljajući u njemu neke okruge za smeštaj onih Gešela koji su želeli da otputuju niz Put, brzinom blizu svetlosne i u isti mah istera Jarte. Da bi ispunio ovaj plan bila su mu neophodna dva rotirajuća cilindra - Osni Toro i Euklid. Ponovno podešavanje gradijenata između Čička i Puta bilo je izuzetno delikatno. Inženjeri u šestoj komori imali su pune ruke posla, posebno kada su velike mase Središnjeg grada i Osnog Nadera skrenute na jednu stranu unutar sedme komore, omogućavajući da preostali okruzi ne budu otkačeni.
<BR>&nbsp;&nbsp;&nbsp;&nbsp;&nbsp;Čitav postupak potrajao je pet sati. Do časa kada je bio završen Osni Nador i Sredušnji grad zamenili su mesta na toku sa Osnim Torom i Euklidom. Dva para okruga i njihove odgovarajuće strukture razmaknute su za kilometar i par rezervisan za Gešele - Središni grad i Osni Nader krenuo je polako prema severu duž toka.
<BR>&nbsp;&nbsp;&nbsp;&nbsp;&nbsp;Posetiocima je bila predočena mogućnost izbora. Prema gruboj proceni, od dve hiljade zatočenika, samo četvoro je odlučilo da ne podeli sudbinu grupe koja je nameravala da se vrati na Zemlju.
<BR>&nbsp;&nbsp;&nbsp;&nbsp;&nbsp;Među njima su se našli Džozef Ramskaja i Beril Valas. Druga dvojica bili su Rusi: desetar Rodzenski i general-pukovnik Pavel Mirski.
<BR>&nbsp;&nbsp;&nbsp;&nbsp;&nbsp;Asteroid je potom ponovo ušao u rotaciono kretanje. Oštećenja su bila neizbežna u svakoj od komora, ali u četvrtoj posledice su bile katastrofalne. Vodeni klobuci polako su osvojili basene i zemljište. Milioni litara preplavili su drveće, brišući šume pred sobom a stvarajući nove reke u trenutku vaspostavljanja centrifugalne sile.
<BR>&nbsp;&nbsp;&nbsp;&nbsp;&nbsp;Cevi s plazmam u svim komorama najednom su utrnule. Polja atmosferskih prepreka ostala su aktivna, ali su komore utonule u mrkli mrak, prvi put u dvadeset vekova.
<BR>&nbsp;&nbsp;&nbsp;&nbsp;&nbsp;A u sedmoj komori, na granici sa Putem, mehanički radnici započeli su postavljanje moćnih eksplozivnih punjenja; valjalo je razneti severni kraj asteroida i kauterizovati Put.
<BR>&nbsp;&nbsp;&nbsp;&nbsp;&nbsp;Predsednik i njegovi sledbenici malo su šta mogli da učine. Gardner je sve organizovao na veličanstven način, a odanost njegovih privrženika bila je potpuna. Ljudska istorija još jednom je dokazala da je najgora moguća greška u politici - potcenjivamje suparnika.
<BR>&nbsp;&nbsp;&nbsp;&nbsp;&nbsp;Van Hamfius nije imao snage do da prihvati Gardnerov predlog sporazuma i preuzme kontrolu nad okruzima dodeljenim radikalnim Gešelima.
<BR>&nbsp;&nbsp;&nbsp;&nbsp;&nbsp;U uslavima bestežinskag stanja koji su vladali u Valdu Središnjeg grada, pod budnim okom jednog gešelskog stražara, Pavel Mirski je počinjao da se kaje zbog svoje odluke. Delovao je izgubljeno u ovom bošovskom košmaru i stao je da se pita da li je poriv za istraživanjem novih stvari bio vredan ove čudnovatosti i zebnje.
<BR>&nbsp;&nbsp;&nbsp;&nbsp;&nbsp;Potpuno napuštanje jedne prošlosti i kulture uvek je donosilo izvesne nezgode.
<BR>&nbsp;&nbsp;&nbsp;&nbsp;&nbsp;A Mirski se prepustio načinu koji je prerastao u najveće dezerterstvo svih vremena.
</TD></TR></TABLE>
<P class="next">
<A HREF=p63.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
