<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>BELEŠKA 33.
<P>&nbsp;&nbsp;&nbsp;&nbsp;&nbsp;(Ovo je bez konspekta na brzu ruku poslednje.)
<BR>&nbsp;&nbsp;&nbsp;&nbsp;&nbsp;Taj dan je - nastao.
<BR>&nbsp;&nbsp;&nbsp;&nbsp;&nbsp;Brže da vidim novine: možda će - tamo... Čitam novine očima (upravo ovako: moje su oči sada - kao pero, kao brojač koji držiš, osećaš u rukama - to je tuđe, to je instrument).
<BR>&nbsp;&nbsp;&nbsp;&nbsp;&nbsp;Tamo - krupno, preko cele prve stranice:
<BR>&nbsp;&nbsp;&nbsp;&nbsp;&nbsp;Neprijatelji sreće su budni. Držite se obema rukama za sreću! Sutra se obustavlja posao - svi brojevi da se jave na Operaciju. Ko se ne javi - podleže Mašini Dobrotvora.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Sutra! Zar je moguće - zar je moguće da će biti nekakvo sutra?
<BR>&nbsp;&nbsp;&nbsp;&nbsp;&nbsp;Po svakodnevnoj inerciji pružio sam ruku (instrument) prema polici za knjige - složio sam današnje Novine uz ostale, u zlatom ukrašeni povez. I uz put:
<BR>&nbsp;&nbsp;&nbsp;&nbsp;&nbsp;"Zašto? Zar nije svejedno? Jer ovamo, u ovu sobu - ja više nikada, nikada..."
<BR>&nbsp;&nbsp;&nbsp;&nbsp;&nbsp;I novine iz ruku - na pod. A ja stojim i unaokolo razgledam, celu, celu, celu sobu, hitno uzimam sa sobom - grozničavo trpam u nevidljivi kofer sve što mi je žao da ovde ostavim. Sto. Knjige. Fotelja. Na fotelji je onda sedela Y - a ja dole, na podu... Postelja...
<BR>&nbsp;&nbsp;&nbsp;&nbsp;&nbsp;Onda minut, dva - besmisleno čekam nekakvo čudo, možda će - zazvoniti telefon, možda će ona reći da...
<BR>&nbsp;&nbsp;&nbsp;&nbsp;&nbsp;Ne. Nema čuda...
<BR>&nbsp;&nbsp;&nbsp;&nbsp;&nbsp;Odlazim - u nepoznato. Ovo su moji poslednji redovi. Zbogom - vi, nepoznati, vi, dragi, s kojima sam proživeo toliko stranica, kojima sam ja, razbolevši se od duše - pokazao sebe celog, do poslednjeg samlevenog šrafčića, do poslednjeg napuklog federa...
<BR>&nbsp;&nbsp;&nbsp;&nbsp;&nbsp;Odlazim.
</TD></TR></TABLE>
<P class="next">
<A HREF=p34.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
