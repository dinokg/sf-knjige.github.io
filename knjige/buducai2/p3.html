<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>REKVIJEM
<P>&nbsp;&nbsp;&nbsp;&nbsp;&nbsp;Na visokom brdu na Samoi se nalazi grob. Na grobu su ispisane ove reči:
<BR>
<BR>&nbsp;&nbsp;&nbsp;&nbsp;&nbsp;Pod prostranim i ozvezdanim nebom
<BR>&nbsp;&nbsp;&nbsp;&nbsp;&nbsp;Grob mi iskopajte i položite u nj
<BR>&nbsp;&nbsp;&nbsp;&nbsp;&nbsp;Zadovoljan življah i zadovoljan umreh
<BR>&nbsp;&nbsp;&nbsp;&nbsp;&nbsp;I sahranjen bejah svojom voljom!
<BR>&nbsp;&nbsp;&nbsp;&nbsp;&nbsp;Nek' ovo stih bude što ispisaćete ga za me:
<BR>&nbsp;&nbsp;&nbsp;&nbsp;&nbsp;'Ovde leži, gde je za životom žudio,
<BR>&nbsp;&nbsp;&nbsp;&nbsp;&nbsp;Domu se vratio mornar, domu sa sinjeg mora,
<BR>&nbsp;&nbsp;&nbsp;&nbsp;&nbsp;A brdo, za lovca će biti kuća večna.'
<BR>
<BR>&nbsp;&nbsp;&nbsp;&nbsp;&nbsp;Ovi stihovi pojavljuju se na još jednom mestu - naškrabani na pločici otkinutoj sa kontejnera sa kompresovanim vazduhom, i pričvršćenoj nožem za tle.
<BR>
<BR>&nbsp;&nbsp;&nbsp;&nbsp;&nbsp;Sajam i nije bio baš nešto naročito, koliko to sajmovi mogu biti. Kasačke trke nisu obećavale puno uzbuđenja, iako je nekolicina učesnika polagala pravo da vodi poreklo od besmrtnog Dena Peča. Šatori i zakupljene kolibe jedva da su pokrivali cirkusko tle i priređivači su delovali obeshrabreno.
<BR>&nbsp;&nbsp;&nbsp;&nbsp;&nbsp;Šofer D.D. Harimana nije video nikakav razlog za zastajanje. Trebalo je da odu u Kanzas Siti na sastanak direktora; to jest, Hariman je trebalo da to učini. Šofer je, međutim, imao svoje razloge za žurbu, u koje je bio uključen i jedan klub u Osamnaestoj ulici. Međutim, gazda ne samo da se zaustavio, već se stao i motati unaokolo.
<BR>&nbsp;&nbsp;&nbsp;&nbsp;&nbsp;Zastave i veliki platneni svod stajali su na ulazu u veliko ograđeno zemljište iza trkališta, i crvena i zlatna slova su najavljivala:
<BR>
<BR>&nbsp;&nbsp;&nbsp;&nbsp;&nbsp;Ovim putem do
<BR>&nbsp;&nbsp;&nbsp;&nbsp;&nbsp;MESEČEVE RAKETE!!!
<BR>&nbsp;&nbsp;&nbsp;&nbsp;&nbsp;Pogledajte je u pravom letu!
<BR>&nbsp;&nbsp;&nbsp;&nbsp;&nbsp;Javno prikazivanje letova
<BR>&nbsp;&nbsp;&nbsp;&nbsp;&nbsp;Dva puta dnevno
<BR>&nbsp;&nbsp;&nbsp;&nbsp;&nbsp;Ova je letelica ISTA kao i
<BR>&nbsp;&nbsp;&nbsp;&nbsp;&nbsp;ona koju je prvi čovek koristio
<BR>&nbsp;&nbsp;&nbsp;&nbsp;&nbsp;da stigne do MESECA!!!
<BR>&nbsp;&nbsp;&nbsp;&nbsp;&nbsp;I VI možete da se vozite u njoj!!
<BR>&nbsp;&nbsp;&nbsp;&nbsp;&nbsp;Samo pedeset dolara
<BR>
<BR>&nbsp;&nbsp;&nbsp;&nbsp;&nbsp;Jedan dečak, star devet ili deset godina, motao se oko ulaza i zurio u poster.
<BR>&nbsp;&nbsp;&nbsp;&nbsp;&nbsp;"Je'l bi hteo da vidiš brod, sinko?"
<BR>&nbsp;&nbsp;&nbsp;&nbsp;&nbsp;Dečakove oči zasijaše. "Oh, da, gospodine. Još kako!"
<BR>&nbsp;&nbsp;&nbsp;&nbsp;&nbsp;"I ja bih. Dođi." Hariman plati dolar za dve ljubičaste karte koje su im dopuštale da uđu u ograđeni deo i razgledaju raketu. Dečko uze svoju i potrča sa odlučnošću svojstvenom svojim godinama. Hariman pogleda zdepaste, zakrivljene crte jajaste konstrukcije. Okom profesionalca, uočio je da brod ima jedan mlazni motor sa odvojenim kontrolama oko središnje pregrade. On začkilji kroz naočare i pročita ime broda, ispisano zlatnim slovima na karnevalsko crvenom telu. Bezbrižni. Platio je još četvrt dolara da uđe u kontrolnu kabinu.
<BR>&nbsp;&nbsp;&nbsp;&nbsp;&nbsp;Kada su mu se oči prilagodile na polumrak što su ga stvarali veliki svetlosni filteri na otvorima, on nežno pogleda komande na konzoli i polukružne brojčanike iznad njih. Svaki dragi uređaj nalazio se na svom mestu. Poznavao ih je - bili su urezani u njegovom srcu.
<BR>&nbsp;&nbsp;&nbsp;&nbsp;&nbsp;Dok je razmišljao kraj table s instrumentima, sa toplim zadovoljstvom koje mu je strujalo kroz telo, pilot uđe i dotače mu ruku.
<BR>&nbsp;&nbsp;&nbsp;&nbsp;&nbsp;"Izvinite gospodine. Moramo se spremiti za polazak."
<BR>&nbsp;&nbsp;&nbsp;&nbsp;&nbsp;"A?" zausti Hariman, a onda pogleda čoveka. Zgodan deran, sa dobrom lobanjom i snažnim ramenima - odlučne oči i samozadovoljna usta, ali čvrsta brada. "Oh, izvinite, kapetane."
<BR>&nbsp;&nbsp;&nbsp;&nbsp;&nbsp;"U redu je."
<BR>&nbsp;&nbsp;&nbsp;&nbsp;&nbsp;"Ovaj, kapetane..."
<BR>&nbsp;&nbsp;&nbsp;&nbsp;&nbsp;"Mekintajer."
<BR>&nbsp;&nbsp;&nbsp;&nbsp;&nbsp;"Kapetane Mekintajer, da li biste povezli putnika sa sobom?" Starac ga čežnjivo pogleda.
<BR>&nbsp;&nbsp;&nbsp;&nbsp;&nbsp;"Pa, da, ukoliko želite. Pođite sa mnom." On odvede Harimana do šupe sa natpisom KANCELARIJA, koja je stajala blizu ulaza. "Putnik za pregled, doktore."
<BR>&nbsp;&nbsp;&nbsp;&nbsp;&nbsp;Hariman je izgledao zaprepašćen, ali je ipak dozvolio lekaru da pređe stetoskopom preko njegovog mršavog grudnog koša i da obavije gumenu traku oko njegove ruke. Međutim, odmah je skinu, pogleda Mekintajera i odmahnu glavom.
<BR>&nbsp;&nbsp;&nbsp;&nbsp;&nbsp;"Ne može, doktore?"
<BR>&nbsp;&nbsp;&nbsp;&nbsp;&nbsp;"Tako je, kapetane."
<BR>&nbsp;&nbsp;&nbsp;&nbsp;&nbsp;Hariman pređe pogledom preko njihovih lica. "Sa srcem mi je sve u redu. To je samo šum."
<BR>&nbsp;&nbsp;&nbsp;&nbsp;&nbsp;Lekar izvi obrve. "Samo? Ipak, nije u pitanju samo vaše srce; u vašim godinama i kosti su vam krhke, previše krhke da rizikujemo sa poletanjem."
<BR>&nbsp;&nbsp;&nbsp;&nbsp;&nbsp;"Izvinite, gospodine", dodade pilot, "ali Bejtsov vašar plaća doktora da proverava da slučajno ne povedem nekog kome bi taj let mogao naškoditi."
<BR>&nbsp;&nbsp;&nbsp;&nbsp;&nbsp;Starčeva ramena se žalostivo slegoše. "I očekivao sam ovako nešto."
<BR>&nbsp;&nbsp;&nbsp;&nbsp;&nbsp;"Izvinite, gospodine." Mekintajer se okrenu da izađe, ali Hariman pođe za njim.
<BR>&nbsp;&nbsp;&nbsp;&nbsp;&nbsp;"Izvinite, kapetane..."
<BR>&nbsp;&nbsp;&nbsp;&nbsp;&nbsp;"Da?"
<BR>&nbsp;&nbsp;&nbsp;&nbsp;&nbsp;"Da li biste vi i vaš, ovaj, mašinac mogli da ručate sa mnom posle leta?"
<BR>&nbsp;&nbsp;&nbsp;&nbsp;&nbsp;Pilot ga zbunjeno pogleda. "Ne vidim zašto da ne. Hvala."
<BR>
<BR>&nbsp;&nbsp;&nbsp;&nbsp;&nbsp;"Kapetane Mekintajer, teško mi je da shvatim zbog čega bi bilo ko odustao od vožnje Zemlja-Mesec." Pečena piletina i vrući biskviti u privatnom odeljku restorana najboljeg hotela koji je gradić Batler mogao da priušti, Henesi sa tri zvezdice i Korona-Korone behu stvorili prijatnu atmosferu u kojoj su tri čoveka mogla nesmetano da razgovaraju.
<BR>&nbsp;&nbsp;&nbsp;&nbsp;&nbsp;"Pa, nije mi se dopadalo."
<BR>&nbsp;&nbsp;&nbsp;&nbsp;&nbsp;"Ajde, nemoj sada, Mek... I sam vrlo dobro znaš da te je Pravilo G dokrajčilo." Dok je govorio, Mekintajerov mehaničar nasu sebi još jedan brendi.
<BR>&nbsp;&nbsp;&nbsp;&nbsp;&nbsp;Mekintajer je delovao rastuženo. "Pa, šta ako sam i popio nekoliko pića? Ali, mogao sam to ispraviti... Samo, ona prokleta pravila odabira bila su mi se popela na vrh glave. Ko si ti da mi nešto pričaš? Običan švercer!"
<BR>&nbsp;&nbsp;&nbsp;&nbsp;&nbsp;"Naravno da sam švercovao! Ko ne bi, sa svim tim prelepim kamenjem koje prosto čezne da se vrati na Zemlju? Jednom sam imao dijamant veliki kao... Ali, da me nisu uhvatili sad bih bio u Luna Sitiju. A i ti bi, ti pijana paljevino... sa momcima koji nam plaćaju pića, i devojkama koje se smeju i nabacuju..." On spusti glavu i poče tiho da plače.
<BR>&nbsp;&nbsp;&nbsp;&nbsp;&nbsp;Mekintajer ga prodrma. "Pijan je."
<BR>&nbsp;&nbsp;&nbsp;&nbsp;&nbsp;"Nema veze." Hariman podiže ruku. "Reci mi, da li si stvarno zadovoljan što više nisi u poslu?"
<BR>&nbsp;&nbsp;&nbsp;&nbsp;&nbsp;Mekintajer se ugrize za usnu. "Nisam... U pravu je, naravno. Ovo šuparenje nije kao što izgleda na prvi pogled. Selimo se po želji svakog tikvana duž čitave doline Misisipija... Spavamo u turističkim kampovima, hranimo se u hamburgernicama. Polovinu vremena nam šerif zabranjuje da upotrebljavamo brod, a drugu polovinu nam zabranjuje Društvo za sprečavanje Ovoga ili Onoga. To nije život za jednog raketaša."
<BR>&nbsp;&nbsp;&nbsp;&nbsp;&nbsp;"A da li bi ti pomoglo da se nađeš na Mesecu?"
<BR>&nbsp;&nbsp;&nbsp;&nbsp;&nbsp;"Pa... da. Ne bih, naravno, mogao da se vratim na liniju Zemlja-Mesec, ali da sam u Luna Sitiju mogao bih se zaposliti na prevozu rude kod Kompanije - uvek su im potrebni raketaši za to, i ne bi im smetao moj dosije. Ako ostanem čist, možda bi me, čak, vremenom vratili i na stari posao."
<BR>&nbsp;&nbsp;&nbsp;&nbsp;&nbsp;Hariman se poigra kašikom, a onda podiže pogled. "Da li biste vi, mlada gospodo, bili spremni za jedan poslovni predlog?"
<BR>&nbsp;&nbsp;&nbsp;&nbsp;&nbsp;"Možda... Šta je u pitanju?"
<BR>&nbsp;&nbsp;&nbsp;&nbsp;&nbsp;"Vi ste vlasnici Bezbrižnog?"
<BR>&nbsp;&nbsp;&nbsp;&nbsp;&nbsp;"Da. To jest, Čarli i ja smo... uz nekoliko tužbi vezanih za njega. Ali, zbog čega to pitate?"
<BR>&nbsp;&nbsp;&nbsp;&nbsp;&nbsp;"Želim da ga iznajmim... Da me vas dvojica odvedete na Mesec!"
<BR>&nbsp;&nbsp;&nbsp;&nbsp;&nbsp;Mekintajer odmahnu glavom. "Ne mogu, gospodine Hariman. Stara krntija je zaribala. Ne može se prebaciti na gorivo za odlepljivanje od tla. Čak ne koristimo ni standardnu smesu za nju - samo benzin i tečni vazduh. Čarli provodi po čitav dan petljajući oko nje. Jednog dana će eksplodirati."
<BR>&nbsp;&nbsp;&nbsp;&nbsp;&nbsp;"Recite mi, gospodine Hariman", ubaci se Čarli, "u čemu je problem da dobijete dozvolu za putovanje i odete Kompanijinim brodom?"
<BR>&nbsp;&nbsp;&nbsp;&nbsp;&nbsp;"Ne, sinko", odgovori starac, "ne mogu to da uradim. Znaš pod kojim uslovima su Ujedinjene nacije dozvolile Kompaniji monopol nad eksploatacijom Meseca - da niko, ko nije u stanju da to fizički podnese, ne kroči u svemir... Izvan statosfere, na Kompaniji je puna odgovornost za bezbednost i zdravlje svih građana. Zvaničani razlog za to bio je da se izbegnu nepotrebne smrti tokom nekoliko prvih svemirskih putovanja."
<BR>&nbsp;&nbsp;&nbsp;&nbsp;&nbsp;"A vi ne možete da prođete fizički test?"
<BR>&nbsp;&nbsp;&nbsp;&nbsp;&nbsp;Hariman odmahnu glavom.
<BR>&nbsp;&nbsp;&nbsp;&nbsp;&nbsp;"Pa, do đavola... Ako već možete da priuštite sebi da nas unajmite, zbog čega ne podmitite nekolicinu Kompanijinih doktora? To se radilo i ranije."
<BR>&nbsp;&nbsp;&nbsp;&nbsp;&nbsp;Hariman se setno nasmeši. "Znam, Čarli, ali neće moći kada sam ja u pitanju. Znate, malo sam previše važan. Moje puno ime je Delos D. Hariman."
<BR>&nbsp;&nbsp;&nbsp;&nbsp;&nbsp;"Šta? Vi ste stari Di Di? Ali, sto mu gromova, pa vi posedujete veliki deo Kompanije... Praktično, vi jeste Kompanija! Trebalo bi da možete raditi šta hoćete, bilo to po pravilima ili ne bilo."
<BR>&nbsp;&nbsp;&nbsp;&nbsp;&nbsp;"To, sinko, nije baš tako neuobičajeno mišljenje, ali je ipak netačno. Bogati ljudi nisu slobodniji od ostalih, već manje - mnogo manje. Pokušao sam da uradim to što predlažeš, ali drugi direktori mi nisu dozvolili. Plaše se da izgube svoje franšize. Već i sada ih poprilično košta... ovaj, održavanje političkih veza, da bi ih i dalje sačuvali."
<BR>&nbsp;&nbsp;&nbsp;&nbsp;&nbsp;"Ma, neka sam... Je'l vidiš ti ovo, Mek? Tip sa mnogo love, i ne može da je potroši kako hoće."
<BR>&nbsp;&nbsp;&nbsp;&nbsp;&nbsp;Mekintajer ništa ne odgovori, čekajući da Hariman nastavi.
<BR>&nbsp;&nbsp;&nbsp;&nbsp;&nbsp;"Kapetane Mekintajer, da imate brod, da li biste me primili?"
<BR>&nbsp;&nbsp;&nbsp;&nbsp;&nbsp;Mekintajer protrlja bradu. "To je protivzakonito."
<BR>&nbsp;&nbsp;&nbsp;&nbsp;&nbsp;"Isplatilo bi vam se."
<BR>&nbsp;&nbsp;&nbsp;&nbsp;&nbsp;"Naravno da bi, gospodine Hariman. Naravno da hoćeš, Mek. Luna Siti! Oh, Bože!"
<BR>&nbsp;&nbsp;&nbsp;&nbsp;&nbsp;"Zbog čega tako očajnički želite da odete na Mesec, gospodine Hariman?"
<BR>&nbsp;&nbsp;&nbsp;&nbsp;&nbsp;"Kapetane, to je stvar za kojom sam žudio čitavog života... još od kada sam bio dečkić. Ne znam da li vam to mogu objasniti. Vi, mladi, odrasli ste uz rakete baš kao što sam i ja odrastao uz avijaciju. Dosta sam stariji od vas, najmanje pedeset godina. Kada sam bio klinac. gotovo da niko nije verovao da će čovek stići na Mesec. Gledate već rakete čitavog svog života, a prva koja je stigla na Mesec bila je ona koja tamo beše upućena pre nego što ste se zamomčili. Kada sam ja bio mladić, smejali su se toj zamisli.
<BR>&nbsp;&nbsp;&nbsp;&nbsp;&nbsp;Ipak, verovao sam... zaista verovao. Čitao sam Verna, i Velsa, i Smita, i verovao sam da bismo mogli to da uradimo - da ćemo to i uraditi. Hteo sam da budem jedan od ljudi koji će hodati površinom Meseca, da vidim njegovu drugu stranu i da pogledam Zemlju na nebu.
<BR>&nbsp;&nbsp;&nbsp;&nbsp;&nbsp;Odlazio sam bez ručka u školu da bih platio članarinu Američkom raketnom udruženju, zato što sam hteo da verujem da doprinosim približavanju dana kada ćemo stići do Meseca. Već sam bio star čovek kada je taj dan konačno osvanuo. Živeo sam možda duže nego što je trebalo, ali neću sebi dopustiti da umrem... Neću! Sve dok ne stupim na Mesec."
<BR>&nbsp;&nbsp;&nbsp;&nbsp;&nbsp;Mekintajer ustade i ispruži ruku. "Nađite brod, gospodine Hariman. Voziću ga."
<BR>&nbsp;&nbsp;&nbsp;&nbsp;&nbsp;"To je pravi momak, naš Mek. Rekao sam vam da će pristati, gospodine Hariman."
<BR>
<BR>&nbsp;&nbsp;&nbsp;&nbsp;&nbsp;Hariman je razmišljao i dremuckao tokom polučasovne vožnje na sever u Kanzas Siti, laganim, nemirnim, staračkim snom. Događaji njegovog dugog života prolazili su mu kroz glavu u isprekidanim snovima. Bilo je to... da, 1910. Mali dečak u toploj prolećnoj noći; 'Šta je to, tata?' 'To je Halejeva kometa, sine'. 'A odakle dolazi?' 'Ne znam, sine. Odnekud sa neba, valjda'. 'Diiivna je, tata. Želeo bih da je dotaknem'. 'Bojim se da nećeš moći, sine'.
<BR>&nbsp;&nbsp;&nbsp;&nbsp;&nbsp;'Delose, je'l ti to hoćeš da mi kažeš da si sav novac koji smo uštedeli za kuću uložio u tu ludu kompaniju za rakete?' 'Ali, Šarlota, molim te! Nije luda; to je pametan poslovni potez. Rakete će ubrzo ispuniti nebo. Brodovi i vozovi biće prevaziđeni. Pogledaj šta se desilo ljudima koji su osetili da treba investirati u Henrija Forda'. 'O svemu ovome smo već razgovarali!' 'Šarlota, doći će dan kada će se ljudi vinuti sa Zemlje i posetiti Mesec, čak i planete. Ovo je tek početak'. 'Moraš li da vičeš?' 'Izvini, ali...' 'Dobijam glavobolju. Molim te, pokušaj da budeš tih kada budeš legao u krevet'.
<BR>&nbsp;&nbsp;&nbsp;&nbsp;&nbsp;Nije otišao u krevet. Sedeo je na verandi čitave noći, gledajući pun Mesec kako prelazi preko neba. Đavolski će da plati ujutro - neće s njim hteti ni reč da progovori. Ali, on će ostati pri svome. Odustao je od mnogih stvari, ali neće i od ove. Noć je bila njegova. Ovu noć provešće sa svojim starim prijateljem. Gledao mu je lice. Gde je bilo Mare Crisium? Čudno, nije mogao da ga nađe. Jasno ga je video kada je bio dečak. Verovatno su mu bile potrebne nove naočare... Onaj stalni rad u kancelariji nije bio dobar za oči.
<BR>&nbsp;&nbsp;&nbsp;&nbsp;&nbsp;Ali, nije morao ni da ih vidi: znao je gde su sva - Mare Crisium, Mare Fecunditatis, Mare Tranquilitatis - kako je to dobro zvučalo! Apenini, Karpati, stari Tiho sa svojim zagonetnim zracima.
<BR>&nbsp;&nbsp;&nbsp;&nbsp;&nbsp;Dve stotine četrdeset hiljada milja - deset obima Zemlje. Ljudi su, svakako, mogli da premoste toliku razdaljinu. Pa, skoro da je mogao da ispruži ruku i da ga dotakne, tamo iza brestova.
<BR>&nbsp;&nbsp;&nbsp;&nbsp;&nbsp;Ali, nije se tu ništa moglo učiniti. Nije imao obrazovanja.
<BR>
<BR>&nbsp;&nbsp;&nbsp;&nbsp;&nbsp;'Sine, hoću da porazgovaram nešto ozbiljno sa tobom'. 'Da, majko'. 'Znam da si se nadao da ćeš otići na koledž iduće godine...' (Nadao! Živeo je za to. Na Čikaški univerzitet, da studira kod Moltona, a onda u Jerks opservatoriju, da radi sa samim dr Frostom). '...i ja sam se, takođe, tome nadala. Ali, pošto ti je otac umro, i devojke odrastaju, teško mi je da sastavim kraj sa krajem. Bio si dobar dečak, i naporno si radio da mi pomogneš. Znam da ćeš razumeti'. 'Da, majko'.
<BR>
<BR>&nbsp;&nbsp;&nbsp;&nbsp;&nbsp;Novosti! Novosti! STRATOSFERSKA RAKETA STIGLA DO PARIZA. Čitajte sveee o tome! Mršavi čovečuljak sa naočarima zgrabi novine i požuri natrag u kancelariju. 'Pogledaj ovo, Džordže!' 'A? Hmmm, zanimljivo, ali šta sa tim?' 'Zar ne uviđaš? Sledeće odredište je Mesec!' 'Bože, kakva si ti naivčina, Delose. Tvoj problem je što čitaš previše šund magazina. Baš prošle nedelje sam zatekao svog klinca kako čita jedan od njih, 'Astounding Stories', ili tako nekako, i dobro sam ga istabao. Tvoji matori trebalo je i tebi da učine sličnu uslugu'. Hariman podiže svoja uska, sredovečna ramena. 'Tako će doći i do Meseca!' Njegov kolega se nasmeja. 'Kako hoćeš. Ako beba hoće Mesec, tata mu ga donese. Ali, drži se ti tvojih popusta i potražnji; tu leži novac'.
<BR>&nbsp;&nbsp;&nbsp;&nbsp;&nbsp;Velika kola vukla su se niz Paseo i onda skrenula u Bulevar Armor. Stari Hariman se nelagodno promeškolji u snu i promrmlja sebi nešto u bradu.
<BR>
<BR>&nbsp;&nbsp;&nbsp;&nbsp;&nbsp;"Ali, gospodine Hariman..." Mladić sa sveskom bio je krajnje zbunjen. Starac pročisti grlo.
<BR>&nbsp;&nbsp;&nbsp;&nbsp;&nbsp;"Čuo si me. Prodaj ih. Hoću da se svaka deonica koju posedujem pretvori u gotovinu što je brže moguće: Skyways, Spaceways Provisioning Company, Artemis Mines, Luna City Recreations... sve redom."
<BR>&nbsp;&nbsp;&nbsp;&nbsp;&nbsp;"Ali, to će prezasititi tržište. Ne shvatate punu vrednost svojih deonica."
<BR>&nbsp;&nbsp;&nbsp;&nbsp;&nbsp;"Misliš da ne shvatam? Mogu sebi da to priuštim."
<BR>&nbsp;&nbsp;&nbsp;&nbsp;&nbsp;"A šta ćete sa deonicama koje ste predvideli za Opservatoriju Ričardson, kao i za Harimanove stipendije?"
<BR>&nbsp;&nbsp;&nbsp;&nbsp;&nbsp;"A, da. Te nemoj prodati. Osnujte fondaciju. Trebalo je to još odavno uraditi. Reci mladom Kaminsu da uzme sve papire. On zna šta želim."
<BR>&nbsp;&nbsp;&nbsp;&nbsp;&nbsp;Međukancelarijska veza se zasvetli. "Gospoda su ovde, gospodine Harimane."
<BR>&nbsp;&nbsp;&nbsp;&nbsp;&nbsp;"Pošaljite ih unutra. To je sve, Ešli. Kreni na posao." Ešli izađe i Mekintajer i Čarli stupiše unutra. Hariman ustade i pođe ka njima da ih pozdravi.
<BR>&nbsp;&nbsp;&nbsp;&nbsp;&nbsp;"Uđite, momci, samo uđite. Drago mi je što vas vidim. Sedite. Uzmite cigaru."
<BR>&nbsp;&nbsp;&nbsp;&nbsp;&nbsp;"Dobro što smo vas našli, gospodine Hariman", reče Čarli. "U stvari, moglo bi se reći da ste nam potrebni."
<BR>&nbsp;&nbsp;&nbsp;&nbsp;&nbsp;"Neki problemi, gospodo?" Hariman pređe pogledom sa jednog na drugog, i Mekintajer mu odgovori.
<BR>&nbsp;&nbsp;&nbsp;&nbsp;&nbsp;"Još uvek mislite da nas unajmite za onaj posao, gospodine Hariman?"
<BR>&nbsp;&nbsp;&nbsp;&nbsp;&nbsp;"Mislim? Naravno. Nećete me vajda ostaviti na cedilu?"
<BR>&nbsp;&nbsp;&nbsp;&nbsp;&nbsp;"Nikako. Treba nam sada taj posao. Vidite, Bezbrižni sad leži u sred reke Osejdž, sa motorom rascepljenim sve do rezervoara."
<BR>&nbsp;&nbsp;&nbsp;&nbsp;&nbsp;"Bože! Niste se povredili?"
<BR>&nbsp;&nbsp;&nbsp;&nbsp;&nbsp;"Ne, izuzev modrica. Iskočili smo."
<BR>&nbsp;&nbsp;&nbsp;&nbsp;&nbsp;Čarli se nasmeja. "Uhvatio sam ribu golim zubima."
<BR>&nbsp;&nbsp;&nbsp;&nbsp;&nbsp;Ubrzo pređoše na posao. "Vas dvojica ćete morati da mi kupite brod. Ne mogu to uraditi javno; moje kolege će shvatiti šta nameravam i zaustaviti me. Obezbediću vam svu gotovinu koja vam je potrebna. Idite i nađite neki brod koji se može prilagoditi putovanju. Izmislite neku dobru priču... Kao, kupujete ga za nekog plejboja kao stratosfersku jahtu, ili da planirate da uspostavite turističku rutu Arktik-Antartik. Bilo šta, sve dok niko ne postavi pitanje zbog čega se preuređuje za svemirsko putovanje.
<BR>&nbsp;&nbsp;&nbsp;&nbsp;&nbsp;Potom, pošto vam Ministarstvo transporta izda dozvolu za stratoletove, otići ćete do pustinje tamo na zapadu - naći ću pogodno parče zemlje i kupiću ga - i tu ću vam se kasnije pridružiti. Instaliraćemo tankove sa gorivom za slučaj opasnosti, promenićemo dovode, merače i sve što je potrebno, da brod opremimo za skok. Kako vam se čini?"
<BR>&nbsp;&nbsp;&nbsp;&nbsp;&nbsp;Mekintajer se dvoumio. "Biće tu dosta posla. Čarli, šta misliš, da li možeš izvedeš tu zamenu bez brodogradilišta i prodavnica?"
<BR>&nbsp;&nbsp;&nbsp;&nbsp;&nbsp;"Ja? Naravno da mogu - uz vašu pomoć. Samo mi dajte alate i materijal koje budem tražio, i ne požurujte me previše. Naravno, neće biti luksuzno..."
<BR>&nbsp;&nbsp;&nbsp;&nbsp;&nbsp;"Niko ne traži luksuz. Samo mi treba brod koji neće eksplodirati kada počnem da baratam njime. Izotopsko gorivo nije šala."
<BR>&nbsp;&nbsp;&nbsp;&nbsp;&nbsp;"Neće eksplodirati, Mek."
<BR>&nbsp;&nbsp;&nbsp;&nbsp;&nbsp;"To si tvrdio i za Bezbrižnog."
<BR>&nbsp;&nbsp;&nbsp;&nbsp;&nbsp;"Mek, nije lepo od tebe što to kažeš... Evo, recite vi, gospodine Hariman... Ona krntija bila je najobičnije đubre, i svi to znamo. Ovo će, međutim, biti drugačije. Potrošićemo malo love i sredićemo vozilo. Zar ne, gospodine Hariman?"
<BR>&nbsp;&nbsp;&nbsp;&nbsp;&nbsp;Hariman ga potapša po ramenu. "Naravno, Čarli. Uzmi sav novac koji ti treba. Neka te to ne zabrinjava. A sada, da li vam odgovaraju dnevnice i bonusi koje sam vam predložio? Ne bih želeo da vam zakidam."
<BR>
<BR>&nbsp;&nbsp;&nbsp;&nbsp;&nbsp;"...kao što znate, moji klijenti su njegovi najbliži rođaci i na srcu im je njegov interes. Tvrdimo da postupci gospodina Harimana u poslednjih nekoliko nedelja, kao što pokazuju priloženi dokazi, jasno ukazuju da um, nekada briljantan u oblasti finansija, postaje senilan. Zato, sa najdubljim žaljenjem, molimo ovaj poštovani sud da, ako tako odluči, proglasi gospodina Harimana nesposobnim i da dodeli staratelja da zaštiti njegove finansijske interese kao i interese njegovih naslednika i opunomoćenika." Advokat sede, zadovoljan sobom.
<BR>&nbsp;&nbsp;&nbsp;&nbsp;&nbsp;Kamins potom uze reč. "Ukoliko je moj cenjeni prijatelj konačno završio, ukazaću na činjenicu da je svojim poslednjim rečima upravo sam srušio čitavu svoju konstrukciju...
<BR>&nbsp;&nbsp;&nbsp;&nbsp;&nbsp;Rekao je: '...kao i interese njegovih naslednika i opunomoćenika'. Očigledno je da tužioci smatraju da bi moj klijent trebalo da vodi svoje poslove tako da svoje nećake i nećakinje, kao i njihove naslednike, obezbedi da u nezarađenom bogatstvu žive do kraja svojih života. Supruga mog klijenta je preminula, i on nema vlastite dece. Poznato je da je u prošlosti podario dragocenu pomoć svojim sestrama i njihovoj deci, i da je osnovao fondove za godišnju pomoć onima među njima koji nemaju od čega da se izdržavaju.
<BR>&nbsp;&nbsp;&nbsp;&nbsp;&nbsp;Ali sada oni, kao lešinari - i gori od lešinara, jer mu ne daju ni zadovoljstvo da umre na miru - sada oni hoće da spreče mog klijenta da uživa u svom bogatstvu kako mu najviše odgovara u preostalih nekoliko godina života. Tačno je da je prodao svoje deonice; ali, zar je čudno da stariji čovek želi da se povuče? Istina je i to da je pri likvidaciji izgubio jedan deo novca... Ali, 'vrednost stvari je u onome što one donose.' Povlači se, i zahteva gotovinu. Čega tu ima čudnog?
<BR>&nbsp;&nbsp;&nbsp;&nbsp;&nbsp;Tačno je da je odbio da razgovara o svojim postupcima sa svojom dušebrižnom rodbinom. Ali, koji zakon obavezuje čoveka da se o bilo čemu savetuje sa svojim nećacima?
<BR>&nbsp;&nbsp;&nbsp;&nbsp;&nbsp;Zbog toga, molimo ovaj sud da potvrdi pravo mog klijenta da radi šta hoće sa svojim novcem, da odbije ovu tužbu i da vrati te lenštine na njihove poslove."
<BR>&nbsp;&nbsp;&nbsp;&nbsp;&nbsp;Sudija uze svoje naočare i pažljivo ih protrlja.
<BR>&nbsp;&nbsp;&nbsp;&nbsp;&nbsp;"Gospodine Kamins, ovaj sud ima visoko poštovanje prema individualnoj slobodi, i možete biti uvereni da će bilo kakva akcija biti u interesu vašeg klijenta. Ali, stari ljudi postaju senilni, i u takvim slučajevima moraju biti zaštićeni.
<BR>&nbsp;&nbsp;&nbsp;&nbsp;&nbsp;Razmotriću ovu stvar do sutra. Sud se raspušta."
<BR>
<BR>&nbsp;&nbsp;&nbsp;&nbsp;&nbsp;Iz 'Kanzas Siti Stara':
<BR>&nbsp;&nbsp;&nbsp;&nbsp;&nbsp;EKSCENTRIČNI MILIONER NESTAO
<BR>&nbsp;&nbsp;&nbsp;&nbsp;&nbsp;'...i nije se pojavio na zakazanom saslušanju. Policija se, pretraživši mesta koja je Hariman obično posećivao, vratila s izveštajem da nije viđen od proteklog dana. Sudska poternica je raspisana, i...'
<BR>
<BR>&nbsp;&nbsp;&nbsp;&nbsp;&nbsp;Zalazak sunca u pustinji bolji je stimulans za apetit nego orkestar za ples. Čarli je ovo upravo dokazivao mažući poslednji ostatak moče od šunke na komad hleba. Hariman dade svakom od mladića po cigaru, pa i sam uze jednu.
<BR>&nbsp;&nbsp;&nbsp;&nbsp;&nbsp;"Moj doktor tvrdi da je ova trava loša za moje srce", reče on dok ju je palio, "ali, toliko se bolje osećam otkako sam se vas dvojici pridružio ovde na ranču, da počinjem da sumnjam u njega." On ispusti oblak plavosivkastog dima i nastavi. "Mislim da čovekovo zdravlje ne zavisi toliko od toga šta radi, već od toga šta želi da radi. A ja upravo radim ono što želim."
<BR>&nbsp;&nbsp;&nbsp;&nbsp;&nbsp;"To je sve što čovek može da zahteva od života", složi se Mekintajer.
<BR>&nbsp;&nbsp;&nbsp;&nbsp;&nbsp;"Kako napreduje posao, momci?"
<BR>&nbsp;&nbsp;&nbsp;&nbsp;&nbsp;"Moj deo prilično dobro", odgovori Čarli. "Danas smo završili drugi test sa pritiskom na novim tankovima i dovodima goriva. Zemaljski testovi su svi završeni, izuzev kalibracione probe. Ona nam neće uzeti mnogo vremena - samo četiri sata da obavim provere, osim ukoliko ne naletim na neke greške. Kako je sa tobom, Mek?"
<BR>&nbsp;&nbsp;&nbsp;&nbsp;&nbsp;Mekintajer uze da nabraja na prste. "Zalihe hrane i vode su ukrcane. Tri vakuum odela, rezerve i paketi s alatom. Medicinske potrepštine. Bebica već ima svu standardnu opremu za let u stratosferi. Mesečeve efemeride još nisu stigle."
<BR>&nbsp;&nbsp;&nbsp;&nbsp;&nbsp;"Kada ih očekuješ?"
<BR>&nbsp;&nbsp;&nbsp;&nbsp;&nbsp;"Svakog trenutka - već je trebalo da stignu. Ali, to nije toliko bitno. Sve priče o tome kako je teško da se vozi odavde do Meseca predstavljaju čistu glupost, da se opseni prostota. Pa, možeš videti svoje odredište - to nije kao okeanska navigacija. Daj mi sekstant i dobar radar i odvešću te gde hoćeš na Mesecu, bez otvaranja almanaha ili zvezdane tabele, samo sa svojim poznavanjem relativnih brzina koje su tu od važnosti."
<BR>&nbsp;&nbsp;&nbsp;&nbsp;&nbsp;"Zaboravi na svoju veštinu, Kolumbo", dobaci mu Čarli, "priznaćemo ti da možeš da raspališ šeširom o pod. Suština je u tome da si i sada spreman. Je'l tako?"
<BR>&nbsp;&nbsp;&nbsp;&nbsp;&nbsp;"Tako je."
<BR>&nbsp;&nbsp;&nbsp;&nbsp;&nbsp;"Pošto tako stoje stvari, ja bih mogao da noćas obavim one testove. Postajem nervozan - stvari su išle previše glatko. Ako mi pomogneš, trebalo bi da budemo u krevetima do ponoći."
<BR>&nbsp;&nbsp;&nbsp;&nbsp;&nbsp;"U redu, kada završim cigaru."
<BR>&nbsp;&nbsp;&nbsp;&nbsp;&nbsp;Neko vreme su pušili u tišini, dok je svako razmišljao o predstojećem putovanju i šta mu ono znači. Stari Hariman je pokušavao da potisne uzbuđenje koje ga je obuzimalo pri pomisli na brzo ostvarenje svojih životnih snova.
<BR>&nbsp;&nbsp;&nbsp;&nbsp;&nbsp;"Gospodine Hariman..."
<BR>&nbsp;&nbsp;&nbsp;&nbsp;&nbsp;"A? Šta je, Čarli?"
<BR>&nbsp;&nbsp;&nbsp;&nbsp;&nbsp;"Kako se to čovek obogati, kao što ste vi to uradili?"
<BR>&nbsp;&nbsp;&nbsp;&nbsp;&nbsp;"Obogati? Nemam pojma; nikad nisam pokušavao da se obogatim, ili da postanem poznat, ili bilo šta slično."
<BR>&nbsp;&nbsp;&nbsp;&nbsp;&nbsp;"A?"
<BR>&nbsp;&nbsp;&nbsp;&nbsp;&nbsp;"Ne, samo sam želeo da dugo živim i vidim kako se sve to dešava. Nisam bio čudak; bilo je dosta dece kao ja - radio-zaluđenici, pravili smo teleskope, avione. Imali smo naučne klubove i laboratorije u podrumima i naučnofantastična udruženja - tip klinaca koji smatraju da ima više avanture u jednom broju 'Electrical Experimentera' nego u svim knjigama koje je Dima napisao. Nismo težili ni da budemo neki od onih obogaćenih heroja Horacija Aldžera, želeli smo samo da gradimo svemirske brodove. Pa, bar neki od nas su to hteli."
<BR>&nbsp;&nbsp;&nbsp;&nbsp;&nbsp;"Hej, ćale, zvuči uzbudljivo."
<BR>&nbsp;&nbsp;&nbsp;&nbsp;&nbsp;"I bilo je uzbudljivo, Čarli. Ovo je bio divan, romantičan vek, i pored svih svojih loših strana. I postajao je sve uzbudljiviji i divniji svake godine. Ne, nisam želeo da budem bogat; samo sam želeo da živim dovoljno dugo da vidim kako ljudi dospevaju do zvezda, i, ako Bog bude dobar prema meni, da stignem do Meseca." On pažjlivo otrese beli pepeo u tanjirić. "Da, bio je to dobar život. Nemam razloga da se žalim."
<BR>
<BR>&nbsp;&nbsp;&nbsp;&nbsp;&nbsp;Mekintajer odmaknu stolicu. "Dođi, Čarli, ako si spreman."
<BR>&nbsp;&nbsp;&nbsp;&nbsp;&nbsp;"U redu."
<BR>&nbsp;&nbsp;&nbsp;&nbsp;&nbsp;Svi ustadoše. Hariman zausti nešto da kaže, a onda se uhvati za grudi, lica mrtvački bledog.
<BR>&nbsp;&nbsp;&nbsp;&nbsp;&nbsp;"Drži ga, Mek!"
<BR>&nbsp;&nbsp;&nbsp;&nbsp;&nbsp;"Gde mu je lek?"
<BR>&nbsp;&nbsp;&nbsp;&nbsp;&nbsp;"U džepu sakoa."
<BR>&nbsp;&nbsp;&nbsp;&nbsp;&nbsp;Spustili su ga na kauč, razbili malu staklenu kapsulu pod nosom. Stimulans koji je kapsula oslobodila kao da mu je povratio malo boje u lice. Uradili su šta su mogli za njega, a onda stadoše da čekaju da se probudi.
<BR>&nbsp;&nbsp;&nbsp;&nbsp;&nbsp;Čarli razbi nelagodnu tišinu. "Mek, nećemo nastaviti sa ovim."
<BR>&nbsp;&nbsp;&nbsp;&nbsp;&nbsp;"Zašto da ne?"
<BR>&nbsp;&nbsp;&nbsp;&nbsp;&nbsp;"To je ubistvo. On nikad neće podneti početno ubrzanje."
<BR>&nbsp;&nbsp;&nbsp;&nbsp;&nbsp;"Možda i neće, ali to je ono što on hoće. Čuo si ga."
<BR>&nbsp;&nbsp;&nbsp;&nbsp;&nbsp;"Ali, ne bi trebalo da mu to dopustimo."
<BR>&nbsp;&nbsp;&nbsp;&nbsp;&nbsp;"Zašto da ne? Nije tvoj posao, kao ni posao ove proklete paternalističke vlade, da zabraniš čoveku da rizikuje svoj život radeći nešto što zaista želi."
<BR>&nbsp;&nbsp;&nbsp;&nbsp;&nbsp;"Svejedno, ne osećam se mirno zbog toga. On je tako sjajan matori."
<BR>&nbsp;&nbsp;&nbsp;&nbsp;&nbsp;"I šta bi ti uradio sa njim - poslao ga nazad u Kanzas Siti, da ga one matore harpije zatvore u starački dom dok ne umre od prepuklog srca?"
<BR>&nbsp;&nbsp;&nbsp;&nbsp;&nbsp;"Nnnnne... ne to."
<BR>&nbsp;&nbsp;&nbsp;&nbsp;&nbsp;"Izlazi i spremi se za probe. Sad ću i ja."
<BR>
<BR>&nbsp;&nbsp;&nbsp;&nbsp;&nbsp;Pustinjski džip sa debelim gumama narednog je jutra prošao kroz kapiju i zaustavio se pred kućom. Krupan čovek, sa strogim, ali ljubaznim licem iziđe i obrati se Mekintajeru, koji mu beše pošao u susret.
<BR>&nbsp;&nbsp;&nbsp;&nbsp;&nbsp;"Da li ste vi Džejms Mekintajer?"
<BR>&nbsp;&nbsp;&nbsp;&nbsp;&nbsp;"Da, šta s tim?"
<BR>&nbsp;&nbsp;&nbsp;&nbsp;&nbsp;"Ja sam zamenik federalnog šerifa u ovim krajevima. Imam nalog za vaše hapšenje."
<BR>&nbsp;&nbsp;&nbsp;&nbsp;&nbsp;"Po kom osnovu?"
<BR>&nbsp;&nbsp;&nbsp;&nbsp;&nbsp;"Zavera za kršenje Akta o svemirskoj predohrani."
<BR>&nbsp;&nbsp;&nbsp;&nbsp;&nbsp;Čarli im se pridruži. "Šta je, Mek?"
<BR>&nbsp;&nbsp;&nbsp;&nbsp;&nbsp;Zamenik mu odgovori pitanjem: "Vi ste, pretpostavljam, Čarls Kamings... Imam ovde nalog i za vas. Kao i jedan za čoveka po imenu Hariman i sudski nalog da zapečatim vaš svemirski brod."
<BR>&nbsp;&nbsp;&nbsp;&nbsp;&nbsp;"Mi nemamo svemirski brod."
<BR>&nbsp;&nbsp;&nbsp;&nbsp;&nbsp;"Šta držite u toj velikoj šupi?"
<BR>&nbsp;&nbsp;&nbsp;&nbsp;&nbsp;"Stratojahtu."
<BR>&nbsp;&nbsp;&nbsp;&nbsp;&nbsp;"A? Pa, dobro, zapečatiću nju, dok ne stigne svemirski brod. Gde je Hariman?"
<BR>&nbsp;&nbsp;&nbsp;&nbsp;&nbsp;"Unutra", odgovori Čarli pokazujući prstom, ne obazirući se na Mekintajerovo mrštenje.
<BR>&nbsp;&nbsp;&nbsp;&nbsp;&nbsp;Zamenik okrenu glavu. Čarli nije mogao promašiti značku ni za delić inča, jer se zamenik tiho sruši na zemlju. Čarli stade iznad njega, trljajući zglavke na prstima i žaleći se.
<BR>&nbsp;&nbsp;&nbsp;&nbsp;&nbsp;"Do đavola, baš prst koji sam slomio na kuglanju. Uvek povredim taj prst."
<BR>&nbsp;&nbsp;&nbsp;&nbsp;&nbsp;"Ubaci ćaleta u kabinu", prekide ga Mek, "i veži ga za sedište."
<BR>&nbsp;&nbsp;&nbsp;&nbsp;&nbsp;"U redu, kapetane."
<BR>
<BR>&nbsp;&nbsp;&nbsp;&nbsp;&nbsp;Traktorom su izvukli brod iz hangara, okrenuli ga i uputili se u pustinju da nađu mesto za poletanje. Potom su se popeli unutra. Mekintajer je sa svog mesta sa komandama mogao da vidi zamenika šerifa. Posmatrao ih je očajničkim pogledom.
<BR>&nbsp;&nbsp;&nbsp;&nbsp;&nbsp;Mekintajer priveza svoj sigurnosni pojas, namesti steznik i obrati se Čarliju preko kontakta sa mašinskom sobom. "Sve spremno, Čarli?"
<BR>&nbsp;&nbsp;&nbsp;&nbsp;&nbsp;"Sve je spremno, kapetane. Ali, ne možeš još pokrenuti brod, Mek... Nema ime!"
<BR>&nbsp;&nbsp;&nbsp;&nbsp;&nbsp;"Nemam vremena za tvoja sujeverja!"
<BR>&nbsp;&nbsp;&nbsp;&nbsp;&nbsp;Harimanov iscrpljeni glas im se obrati. "Nazovite ga Mesečar... To je jedino prigodno ime!"
<BR>&nbsp;&nbsp;&nbsp;&nbsp;&nbsp;Mekintajer smesti glavu u postavljeni naslon, pritisnu dva dugmeta, potom brzo još tri, i Mesečar polete.
<BR>
<BR>&nbsp;&nbsp;&nbsp;&nbsp;&nbsp;"Kako ste, ćale?"
<BR>&nbsp;&nbsp;&nbsp;&nbsp;&nbsp;Čarli nervozno pogleda starčevo lice. Hariman obliza usne i uspe da progovori. "Dobro, gospodo. Ne može biti bolje."
<BR>&nbsp;&nbsp;&nbsp;&nbsp;&nbsp;"Ubrzanje je završeno; posle ovoga više neće biti tako loše. Odvezaću vas da se možete malo razmrdati. Ipak, mislim da bi vam bilo bolje da ostanete na ležaju." On povuče kaiševe i Hariman delom priguši stenjanje.
<BR>&nbsp;&nbsp;&nbsp;&nbsp;&nbsp;"Šta je bilo, ćale?"
<BR>&nbsp;&nbsp;&nbsp;&nbsp;&nbsp;"Ništa. Ništa. Samo budi pažljiv sa tom stranom."
<BR>&nbsp;&nbsp;&nbsp;&nbsp;&nbsp;Čarli pređe prstima preko starčevog boka sa sigurnim, nežnim dodirom mehaničara. "Nećete me preći, ćale. Ali, ne mogu mnogo da pomognem dok ne sletimo."
<BR>&nbsp;&nbsp;&nbsp;&nbsp;&nbsp;"Čarli..."
<BR>&nbsp;&nbsp;&nbsp;&nbsp;&nbsp;"Da, ćale?"
<BR>&nbsp;&nbsp;&nbsp;&nbsp;&nbsp;"Zar se ne mogu pomeriti do prozora? Želim da gledam Zemlju."
<BR>&nbsp;&nbsp;&nbsp;&nbsp;&nbsp;"Još nema ništa da se vidi; brod je zaklanja. Čim budemo okrenuli brod, pomeriću vas. Da vam nešto predložim; daću vam pilulu za spavanje i probudiću vas kada bude došlo vreme."
<BR>&nbsp;&nbsp;&nbsp;&nbsp;&nbsp;"Ne!"
<BR>&nbsp;&nbsp;&nbsp;&nbsp;&nbsp;"A?"
<BR>&nbsp;&nbsp;&nbsp;&nbsp;&nbsp;"Želim da ostanem budan."
<BR>&nbsp;&nbsp;&nbsp;&nbsp;&nbsp;"Kako hoćete, ćale."
<BR>&nbsp;&nbsp;&nbsp;&nbsp;&nbsp;Čarli se majmunski dokotrlja do pramca broda i uhvati se za rukohvate pilotske stolice. Mekintajer ga upitno pogleda.
<BR>&nbsp;&nbsp;&nbsp;&nbsp;&nbsp;"Da, živ je", potvrdi Čarli, "ali je u prilično lošem stanju."
<BR>&nbsp;&nbsp;&nbsp;&nbsp;&nbsp;"Koliko lošem?"
<BR>&nbsp;&nbsp;&nbsp;&nbsp;&nbsp;"Nekoliko slomljenih rebara, u svakom slučaju. Ne znam šta još. Ne znam da li će izdržati putovanje, Mek. Srce mu odvratno kuca."
<BR>&nbsp;&nbsp;&nbsp;&nbsp;&nbsp;"Izdržaće, Čarli. Tvrd je on orah."
<BR>&nbsp;&nbsp;&nbsp;&nbsp;&nbsp;"Tvrd orah? Nežan je kao kanarinac."
<BR>&nbsp;&nbsp;&nbsp;&nbsp;&nbsp;"Ne mislim na to. Tvrd je orah u dubini - tamo gde je bitno."
<BR>&nbsp;&nbsp;&nbsp;&nbsp;&nbsp;"Svejedno, bolje bi ti bilo da brod krajnje nežno prizemljiš, ukoliko želiš da sletiš sa svim članovima posade."
<BR>&nbsp;&nbsp;&nbsp;&nbsp;&nbsp;"I hoću. Napraviću čitav jedan krug oko Meseca i spustiti ga po evolventnoj putanji. Mislim da imamo dovoljno goriva."
<BR>
<BR>&nbsp;&nbsp;&nbsp;&nbsp;&nbsp;Sada su bili na slobodnoj orbiti; pošto je Mekintajer okrenuo brod, Čarli se vrati i pomeri Harimana, zajedno sa ležajem, do bočnog prozora. Mekintajer umiri brod na normalnoj osi, tako da je zadnji deo bio usmeren ka Suncu, i onda nakratko upali dva tangentno postavljena motora da bi se brod počeo lagano okretati oko svoje ose, čime stvori blagu veštačku gravitaciju. Početno bestežinsko stanje u početku putovanja beše kod starca izazvalo mučninu karakterističnu za slobodan let, i pilot je želeo da što je više moguće svog putnika poštedi tegoba.
<BR>&nbsp;&nbsp;&nbsp;&nbsp;&nbsp;Međutim, Hariman nije bio zabrinut za stanje svog stomaka.
<BR>&nbsp;&nbsp;&nbsp;&nbsp;&nbsp;Bio je tu, kao što ga je bezbroj puta zamišljao. Mesec je kraljevski prošao pored prozora, veći nego što ga ikada beše video, sa svim poznatim crtama jasnim kao dan. Potom, kako je brod nastavljao svoje okretanje, Mesec ustupi mesto Zemlji - Zemlji baš kakvom ju je zamišljao, pojavljujući se kao dostojanstveni mesec, mnogo puta veća nego što Mesec izgleda sa Zemlje, i požudnija, senzualnija nego što to srebrni Mesec uopšte može biti. Blizu Atlantika zalazilo je Sunce - linija senke prelazila je preko Kube i skrivala sve izuzev zapadne obale Južne Amerike. Uživao je u sočnom plavetnilu Pacifika, osetio tkivo mekog zelenila kontinenata, divio se plavobelim polarnim kapama. Kanada i severni deo Sjedinjenih Država bili su zaklonjeni oblakom - širokim pojasom niskog pritiska koji se protezao kontinentom. Odbljeskivao je još privlačnijim belilom nego same polarne kape.
<BR>&nbsp;&nbsp;&nbsp;&nbsp;&nbsp;Kako se brod polako okretao, Zemlja bi nestala sa vidika i pojavile bi se zvezde - iste zvezde koje je oduvek poznavao, ali postojane, svetlije i netrepereće nasuprot savršenog, živog crnila. Onda bi ponovo Mesec ušao u vidik da mu zaokupi misli.
<BR>&nbsp;&nbsp;&nbsp;&nbsp;&nbsp;Bio je spokojno srećan na način koji većini ljudi ne uspe ni jednom u životu. Osećao se kao da je on svaki čovek koji je ikada živeo, pogledao gore u zvezde i osetio žudnju.
<BR>&nbsp;&nbsp;&nbsp;&nbsp;&nbsp;Kako su dugi sati dolazili i odlazili on je gledao, dremao i sanjao. Najmanje jednom mora da je zapao u dubok san, ili možda delirijum, jer se trgao iza sna, misleći da ga to njegova žena, Šarlota, poziva. 'Delose!' govorio je glas. 'Delose! Ulazi! Prehladićeš se na smrt na tom noćnom vazduhu'.
<BR>&nbsp;&nbsp;&nbsp;&nbsp;&nbsp;Jadna Šarlota! Bila mu je dobra žena, da, dobra žena. Bio je poprilično uveren da je njena jedina briga dok je umirala bila da on neće moći da se dovoljno brine o sebi. Nije bila njena krivica što nije delila njegov san, i njegove potrebe.
<BR>
<BR>&nbsp;&nbsp;&nbsp;&nbsp;&nbsp;Čarli namesti ležaj tako da je Hariman mogao da gleda sa glavnog prozora dok su prolazili pored mračne strane Meseca. Sa nostalgičnim uživanjem, našao je odrednice koje su mu postale poznate posle hiljada fotografija, kao da se vraća u svoju domovinu. Mekintajer je lagano spuštao brod dok su se vraćali na Zemljinu stranu, spremajući se da se prizemlji istočno od Mare Fecunditatisa, oko deset milja od Luna Sitija.
<BR>&nbsp;&nbsp;&nbsp;&nbsp;&nbsp;Kada se sve uzme u obzir, to uopšte nije bilo loše sletanje. Morao se prizemljiti bez navođenja sa tla, i nije imao drugog pilota da pazi na radar. U želji da sve bude lagano, promašio je cilj nekih četrdesetak kilometara, ali bilo je to najmirnije što je mogao da izvede. Ipak, i ono je bilo truckavo.
<BR>&nbsp;&nbsp;&nbsp;&nbsp;&nbsp;Pošto su sleteli i prašina se slegla, Čarli dođe u kontrolnu kabinu.
<BR>&nbsp;&nbsp;&nbsp;&nbsp;&nbsp;"Kako je naš putnik?" upita Mek.
<BR>&nbsp;&nbsp;&nbsp;&nbsp;&nbsp;"Videću, ali se ne bih ni u šta kladio. Ovo sletanje bilo je odvratno, Mek."
<BR>&nbsp;&nbsp;&nbsp;&nbsp;&nbsp;"Do đavola, uradio sam sve što sam mogao."
<BR>&nbsp;&nbsp;&nbsp;&nbsp;&nbsp;"Znam da jesi, kapetane. Zaboravi."
<BR>&nbsp;&nbsp;&nbsp;&nbsp;&nbsp;Međutim, putnik je bio živ i svestan, iako je krvario iz nosa i imao ružičastu penu na usnama. Drhtavo je pokušavao da se izvuče iz svoje čaure. Pomogli su mu.
<BR>&nbsp;&nbsp;&nbsp;&nbsp;&nbsp;"Gde su vakuumska odela?" bila je njegova prva rečenica.
<BR>&nbsp;&nbsp;&nbsp;&nbsp;&nbsp;"Polako, gospodine Hariman. Ne možete još izaći tamo napolje. Moramo vam ukazati prvu pomoć."
<BR>&nbsp;&nbsp;&nbsp;&nbsp;&nbsp;"Dajte mi to odelo! Prva pomoć može sačekati."
<BR>&nbsp;&nbsp;&nbsp;&nbsp;&nbsp;Tiho su ga poslušali. Leva noga bila mu je praktično beskorisna, i morali su mu pomoći da prođe kroz komoru, po jedan sa svake strane. Sa svojom neznatnom mesečevom težinom od samo deset kilograma, zaista nije bio nikakav teret. Našli su mesto na oko pedesetak metara od broda, gde su ga mogli podupreti o komad šljake i pustiti ga da gleda.
<BR>&nbsp;&nbsp;&nbsp;&nbsp;&nbsp;Mekintajer nasloni svoju kacigu na starca i progovori. "Ostavićemo vas ovde da uživate u pogledu, dok se mi spremimo za put u grad. Ima četrdesetak milja, dosta je blizu, i moraćemo da nađemo rezervne boce sa vazduhom, hranu i druge stvari. Brzo se vraćamo."
<BR>&nbsp;&nbsp;&nbsp;&nbsp;&nbsp;Hariman klimnu glavom i ništa ne odgovori, stisnuvši im rukavice iznenađujuće čvrstim stiskom.
<BR>&nbsp;&nbsp;&nbsp;&nbsp;&nbsp;Sedeo je veoma tih, trljajući ruke o tle Meseca i osećajući neverovatno lak pritisak svog tela na tlu. Napokon mu je u srcu vladao mir. Povrede su prestale da ga bole. Nalazio se tamo gde je žudeo da bude - pratio je svoju žudnju. Na zapadnom obzorju visila je Zemlja u poslednjoj četvrti, plavozeleni džinovski mesec. Iznad njega, Sunce je sijalo sa crnog, zvezdanog neba. I ispod njega Mesec, samo tle Meseca. Bio je na Mesecu!
<BR>&nbsp;&nbsp;&nbsp;&nbsp;&nbsp;Mirno je ležao dok ga je zadovoljstvo preplavljivalo kao plima i natapalo ga do samih kostiju.
<BR>&nbsp;&nbsp;&nbsp;&nbsp;&nbsp;Pažnja mu za trenutak skrenu, i još jednom mu se učini da ga neko zove po imenu. Glupost, pomisli on, starim - um počinje da mi luta.
<BR>
<BR>&nbsp;&nbsp;&nbsp;&nbsp;&nbsp;U kabini, Čarli i Mek nameštali su ramenice na nosila. "Evo. Ovo će poslužiti", primeti Mek. "Bolje da dovedemo ćaleta ovamo; trebalo bi da krenemo."
<BR>&nbsp;&nbsp;&nbsp;&nbsp;&nbsp;"Ja ću ga doneti", odgovori Čarli. "Samo ću ga pokupiti i doneti ga. Ne teži ništa."
<BR>&nbsp;&nbsp;&nbsp;&nbsp;&nbsp;Čarli je bio odsutan dužen nego što je Mekintajer očekivao. Ali, vratio se sam. Mek sačeka da zatvori komoru i skine kacigu. "Problemi?"
<BR>&nbsp;&nbsp;&nbsp;&nbsp;&nbsp;"Zaboravi na nosila, kapetane. Neće nam trebati."
<BR>&nbsp;&nbsp;&nbsp;&nbsp;&nbsp;Mek ga pogleda.
<BR>&nbsp;&nbsp;&nbsp;&nbsp;&nbsp;"Da, ozbiljan sam", nastavi Čarli. "Ćale je gotov. Uradio sam šta se moralo."
<BR>&nbsp;&nbsp;&nbsp;&nbsp;&nbsp;Mekintajer se povi bez reči i pokupi široke skije neophodne za prevladavanje finog peska. Čarli je sledio njegov primer. Onda su prebacili boce sa vazduhom preko ramena i prošli kroz komoru.
<BR>&nbsp;&nbsp;&nbsp;&nbsp;&nbsp;Nisu se ni potrudili da zatvore spoljna vrata komore iza sebe.
</P></TD></TR></TABLE>
<P class="next">
<A HREF=p4.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
