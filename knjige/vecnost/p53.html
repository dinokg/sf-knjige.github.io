<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>52. EFIKASNA GEA
<P>&nbsp;&nbsp;&nbsp;&nbsp;&nbsp;Rita se osećala kao životinja u kavezu. Nije želela da sazna istinu; Rodos se brzo približavao, i na njemu će saznati istinu. Bila je zarobljena u mehuru sa izobličenim i bezličnim čudovištem, nekakvom neverovatno izudaranom lutkom ljudskog bića. Čula ga je kako ustaje iza nje i nije se usudila da se okrene i pogleda ga. Stežući ogradu pobelelim prstima, sklopila je oči, a onda ih ponovo otvorila. Ovo si želela, reče ona samoj sebi. Da sve vidiš.
<BR>&nbsp;&nbsp;&nbsp;&nbsp;&nbsp;Ali njene rezerve snage odavno su već bile iscrpljene. Otvorila je usta da progovori, i odmah ih zatvorila da priguši vrisak. Zatresla je glavom, nagnula se preko ograde i odbacila se unazad, podivljala od bola koji još nije potpuno osetila, ali uskoro hoće, jer ovo je bila Gea, stvarni svet, njen dom.
<BR>&nbsp;&nbsp;&nbsp;&nbsp;&nbsp;Videla se trgovačka luka Rodosa, i dugi zemljani nasip prema tvrđavi Kamib, preko puta Patrikijine kuće, koji je gledao na staru vojnu luku. Sam grad Rodos beše nestao, i umesto njega videlo se samo golo tle. "Gde je?" jeknu ona.
<BR>&nbsp;&nbsp;&nbsp;&nbsp;&nbsp;Ostrvo je bilo prošarano kamenim stubovima sa zlatnim vrhom. Od unutrašnjih planina do obale, stubovi su se podizali kao Kroisov san o brzorastućim pečurkama. "Zašto?" kriknu ona. "Gde su?"
<BR>&nbsp;&nbsp;&nbsp;&nbsp;&nbsp;Tifon je sada govorio prigušeno. Rekao je nešto, ali nije mogla da ga razume, a nije htela da se okrene i pogleda ga. Šta god da je.
<BR>&nbsp;&nbsp;&nbsp;&nbsp;&nbsp;Sunce je zalazilo iza njih dok je mehur usporavao i približavao se mestu na obali gde je nekada bila Patrikijina kuća - ili, bolje, gde je još bila, jer Rita ju je videla, okruženu ogradom od onih istih izuvijanih metalnih zmija koje je videla u logoru, pre naizgled manje od godine.
<BR>&nbsp;&nbsp;&nbsp;&nbsp;&nbsp;"I tvoj hram je tu blizu", napomenu Tifon. Čula ga je kako ustaje i osetila užasan drhtaj duž leđa; postoje stvari gore od smrti, a među njima je i robovanje ovim čudovištima. Brzo je dlanom obrisala lice, okrenula se i pogledala izubijanog pratioca.
<BR>&nbsp;&nbsp;&nbsp;&nbsp;&nbsp;"Zašto su ta mesta još ovde?"
<BR>&nbsp;&nbsp;&nbsp;&nbsp;&nbsp;"Zato što ti nešto znače", odgovori Tifon. On podiže ruku i vrati teme na mesto. Rita proguta knedlu, naprežući se da ponovo ne povrati. Morala je da se drži jedine preostale stvari, a to je bio poslednji ostatak dostojanstva.
<BR>&nbsp;&nbsp;&nbsp;&nbsp;&nbsp;"Čitav ovaj svet mi je važan", reče ona. "Vrati ga da bude onakav kao nekad."
<BR>&nbsp;&nbsp;&nbsp;&nbsp;&nbsp;Tifon proizvede zvuk kao kad se mali pas zagrcne, a onda mu govor postade mnogo jasniji. "Nemoguće. Već smo blizu prekoračenja budžeta. Tvoj svet će imati neku svrhu. Postaće sopstveni magacin; ko god u kasnijim ciklusima bude poželeo da proučava Geu, doći će ovamo da to učini. U međuvremenu, poslužiće kao mesto za podizanje i obuku mladih. Ti bi to nazvala svetim mestom."
<BR>&nbsp;&nbsp;&nbsp;&nbsp;&nbsp;"Niko od mog naroda nije živ?"
<BR>&nbsp;&nbsp;&nbsp;&nbsp;&nbsp;"Vrlo malo ih je umrlo", odgovori Tifon, nameštajući rame.
<BR>&nbsp;&nbsp;&nbsp;&nbsp;&nbsp;Setila se neočekivane mekoće njegove materije i okrenula se, sa pesnicom u ustima.
<BR>&nbsp;&nbsp;&nbsp;&nbsp;&nbsp;"Zapravo, više bi ih umrlo da mi nismo došli. Dosad je ogromna većina već uskladištena. To nije neprijatno; moji ja su mnogo puta bili tamo. Za razliku od smrti, skladištenje nije konačno."
<BR>&nbsp;&nbsp;&nbsp;&nbsp;&nbsp;Ona odmahnu glavom, otupela od užasa ali nespremna da dalje vodi beskorisne razgovore. "Gde su moji saputnici? Rekao si da ćeš ih dovesti ovamo."
<BR>&nbsp;&nbsp;&nbsp;&nbsp;&nbsp;"Tu su." Mehur prođe kroz Patrikijinu sivu i uvelu baštu; pomorandžino drveće bilo se pretvorilo se u prašnjave kosture. Prišli su kući, a iza zgrade su se pojavili drugi mehurovi. U jednom je bio Demetrios, u drugom Lugotriks, u trećem Oresija. Svako je imao pratioca; uz Oresiju je bila postarija žena, uz Lugotriksa crvenokosi starac, a uz Demetriosa vitak mladić u studentskoj odeći.
<BR>&nbsp;&nbsp;&nbsp;&nbsp;&nbsp;Lugotriks je stajao prekrštenih ruku i čvrsto žmureći. Ono što ne vidi ne može ga još više ojaditi.
<BR>&nbsp;&nbsp;&nbsp;&nbsp;&nbsp;Tifon je iza nje ćutao. Mehurovi su polako kružili po Patrikijinom dvorištu. Lugotriks je izgleda osetio njeno prisustvo, jer je otvorio oči, pogledavši je sa izrazom divlje radosti; nije potpuno omanuo. Demetrios je samo klimnuo glavom, izbegavajući njen pogled. Oresija izgleda nije bio u stanju da podigne glavu.
<BR>&nbsp;&nbsp;&nbsp;&nbsp;&nbsp;Poraz. Konačan i potpun. Nema povratka.
<BR>&nbsp;&nbsp;&nbsp;&nbsp;&nbsp;Šta bi Patrikija uradila? Da je ona ovde, da je izgubila dva doma, dva sveta... Rita nije sumnjala da bi stara sofe jednostavno legla i umrla. Ovo je zaista bilo van moći poimanja ljudskog uma.
<BR>&nbsp;&nbsp;&nbsp;&nbsp;&nbsp;Nije bilo nade. "Čitav svet je mrtav", izusti ona.
<BR>&nbsp;&nbsp;&nbsp;&nbsp;&nbsp;"Nije", ispravi je Tifon.
<BR>&nbsp;&nbsp;&nbsp;&nbsp;&nbsp;"Umukni", oštro mu dobaci ona. "Mrtav je."
<BR>&nbsp;&nbsp;&nbsp;&nbsp;&nbsp;Pratilac joj više nije protivrečio.
<BR>&nbsp;&nbsp;&nbsp;&nbsp;&nbsp;Rita pokuša da se obrati ostalima, ali izgleda da zvuk nije dopirao do njih. Ona se naglo okrenu i pogleda Tifona. Na njegovom izobličenom licu ugledala je izraz trijumfa, kratak ali jasan. Primio je dovoljno ljudskih osobina da bi umeo da izrazi oduševljenje.
<BR>&nbsp;&nbsp;&nbsp;&nbsp;&nbsp;Dovedena je ovamo, poverovala je, delom i zato da bi pobednici odmerili svoj trijumf. Zarobljenici na paradi.
<BR>&nbsp;&nbsp;&nbsp;&nbsp;&nbsp;Nije se ponovo okrenula. Ne bi joj donelo olakšanje da ponovo napadne pratioca; očito da Tifona povrede nisu brinule. A u opiranju je bilo malo zadovoljstva. Bila je suviše mala i ograničena da bi čak i počela da traga za njegovim slabim tačkama. Ipak, Rita je želela da učini nešto, da povuče neku nit, ili će zaista naprosto leći i umreti.
<BR>&nbsp;&nbsp;&nbsp;&nbsp;&nbsp;Ali, oni je neće pustiti da umre. Spakovaće je. I jednog dana će se, možda, ljudi koji su načinili Put ponovo boriti sa Jartima, možda će ih uništiti, možda će naći nju i njene saputnike, kao zapise ili u kutijama ili već kako god bud bili spakovani, i vratiće ih nazad. Sme li se nadati tome? Jedva je mogla i da zamisli tako nešto.
<BR>&nbsp;&nbsp;&nbsp;&nbsp;&nbsp;Ali, Patrikija bi se uhvatila za svaku slamku.
<BR>&nbsp;&nbsp;&nbsp;&nbsp;&nbsp;Rita ščepa ovu slamčicu i mirno pogleda Tifona, pošto sve beše izgubila; znala je to, makar i ne bila spremna da prihvati. "Vodi nas nazad", zatraži ona.
<BR>&nbsp;&nbsp;&nbsp;&nbsp;&nbsp;"Ovo ti ništa ne znači?"
<BR>&nbsp;&nbsp;&nbsp;&nbsp;&nbsp;Ona odmahnu glavom.
<BR>&nbsp;&nbsp;&nbsp;&nbsp;&nbsp;"Ne želiš da posetiš hram?"
<BR>&nbsp;&nbsp;&nbsp;&nbsp;&nbsp;"Ne."
<BR>&nbsp;&nbsp;&nbsp;&nbsp;&nbsp;"Želiš li da umreš?" upita je Tifon radoznalo i učtivo.
<BR>&nbsp;&nbsp;&nbsp;&nbsp;&nbsp;"Je li to ponuda?"
<BR>&nbsp;&nbsp;&nbsp;&nbsp;&nbsp;"Ne. Naravno da nije."
<BR>&nbsp;&nbsp;&nbsp;&nbsp;&nbsp;"Onda me vodi nazad."
<BR>&nbsp;&nbsp;&nbsp;&nbsp;&nbsp;"Dobro."
<BR>&nbsp;&nbsp;&nbsp;&nbsp;&nbsp;Unutrašnjost mehura kao da se ispuni želatinoznim dimom i ona oseti kako gubi težinu.
<BR>&nbsp;&nbsp;&nbsp;&nbsp;&nbsp;Spakuj me, pomisli ona. Uskladišti me.
<BR>&nbsp;&nbsp;&nbsp;&nbsp;&nbsp;Možda će moje vreme ponovo doći.
<BR>&nbsp;&nbsp;&nbsp;&nbsp;&nbsp;Zaborav bi bio dobrodošao, kad bi mogla biti sigurna da neće biti uznemiravana.
</P></TD></TR></TABLE>
<P class="next">
<A HREF=p54.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
