<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>78. PUT
<P>&nbsp;&nbsp;&nbsp;&nbsp;&nbsp;Korzenovski je znao da je nabor načinjen, raznevši nekoliko prvih komora na Čičku. Ta sila će izviti asteroid kao komad drveta na strugu. Izvijanje će se verovatno u nekom trenutku okrenuti na drugu stranu, kada nabor počne putovanje duž Puta, a to će uništiti sve na Čičku.
<BR>&nbsp;&nbsp;&nbsp;&nbsp;&nbsp;Video je to u grozničavoj jasnoći; ponovo i ponovo, njegovi implanti stvarali su realistička scenarija smrti asteroidnog zvezdanog broda, sa bolnom upornošću koju je teško mogao da prekine. Nešto nalik krivici teralo ga je da obraća pažnju, da zamišlja uništenje što je preciznije mogao...
<BR>&nbsp;&nbsp;&nbsp;&nbsp;&nbsp;Jer, on je bio direktno odgovoran. On beše sagradio Put; on beše zabio cepku Bogu pod nokat.
<BR>
<BR>&nbsp;&nbsp;&nbsp;&nbsp;&nbsp;Putovali su nešto manje od pet časova. Rai Oi je lebdeo blizu pramca, mirnog lica.
<BR>&nbsp;&nbsp;&nbsp;&nbsp;&nbsp;Tokobrod blago uzdrhta. Olmi prizva pročešljanu sliku narednih nekoliko hiljada kilometara. Ugledao je neobične kvadratne zakrpe kako lebde na oko kilometar od samog toka.
<BR>&nbsp;&nbsp;&nbsp;&nbsp;&nbsp;Približavamo se stanici toka, upozori ga Jart. Počni sa usporavanjem.
<BR>&nbsp;&nbsp;&nbsp;&nbsp;&nbsp;Olmi okrenu nosače na drugu stranu, zbog čega tok bljesnu jasno zelenom bojom. Do trenutka kada se potpuno zaustave, preći će oko pet miliona kilometara; stanica toka verovatno je bila baš tamo gde je Jart predvideo.
<BR>&nbsp;&nbsp;&nbsp;&nbsp;&nbsp;"Stići ćemo do stanice toka za oko četiri časa", obavesti on Inženjera.
<BR>&nbsp;&nbsp;&nbsp;&nbsp;&nbsp;Jart ga preuze i poče da šalje signale preko radio odašiljača na tokobrodu.
</P></TD></TR></TABLE>
<P class="next">
<A HREF=p80.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
