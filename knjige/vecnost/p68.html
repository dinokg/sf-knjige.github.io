<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>67. PUT
<P>&nbsp;&nbsp;&nbsp;&nbsp;&nbsp;Kamen je orbitirao oko Zemlje, kao i uvek od Odvajanja, uz samo jednu razliku - sada je bio okrenut severnim polom od Zemlje. Sedma komora sada je bila bezlična, ponorska tmina. Vučna polja su zadržavala svu materiju dalje od severnog pola. Ništa nije smelo da uđe u područje veze.
<BR>&nbsp;&nbsp;&nbsp;&nbsp;&nbsp;Vesti su se brzo širile.
<BR>&nbsp;&nbsp;&nbsp;&nbsp;&nbsp;Bilo je malo proslava. Stvarnost je pre bila nešto što treba ozbiljno razmatrati nego proslavljati. Heksamonova opsesija se ispunila, ali bili su van svoje ogromne teritorije decenijama - a ko zna koliko je vremena prošlo unutar Puta?
<BR>
<BR>&nbsp;&nbsp;&nbsp;&nbsp;&nbsp;Predsednikovo novo telo još uvek se pravilo. Korzenovski je stajao usred predsedničkog stana u trećoj komori, smeštenom na vrhu najviše zgrade u visećem kompleksu u kome su oblakoderi lebdeli kao kristali sa paukove mreže. Prostor je bio prazan i pun odjeka, osvetljen nedovršenom belinom neukrašene okoline. Presednikova slika bila je projekcija iz izdvojenog odeljka Čičkove gradske memorije.
<BR>&nbsp;&nbsp;&nbsp;&nbsp;&nbsp;"Dobar dan, Ser Inženjeru", pozdravi ga Faren Siliom. Korzenovski se nalazio pred slikom prekrštenih ruku.
<BR>&nbsp;&nbsp;&nbsp;&nbsp;&nbsp;"Posao je obavljen, Ser Predsedniče."
<BR>&nbsp;&nbsp;&nbsp;&nbsp;&nbsp;"Video sam... i čuo. Sjajan posao, sudeći po vašim kolegama."
<BR>&nbsp;&nbsp;&nbsp;&nbsp;&nbsp;"Hvala."
<BR>&nbsp;&nbsp;&nbsp;&nbsp;&nbsp;"Možete li da objasnite zašto je Put sada prazan na tolikoj dužini?"
<BR>&nbsp;&nbsp;&nbsp;&nbsp;&nbsp;Korzenovski odmahnu glavom. "Ne mogu, Ser Predsedniče." Sve se svodi na laži.
<BR>&nbsp;&nbsp;&nbsp;&nbsp;&nbsp;"Da li je to možda zato što nas Jarti negde čekaju u zasedi?"
<BR>&nbsp;&nbsp;&nbsp;&nbsp;&nbsp;"Ne znam šta Jarti misle, Ser Predsedniče."
<BR>&nbsp;&nbsp;&nbsp;&nbsp;&nbsp;"Mislio sam da možda imate neki nagoveštaj... makar koliko i ja. Imao sam posetioce u gradskoj memoriji, trojicu."
<BR>&nbsp;&nbsp;&nbsp;&nbsp;&nbsp;Korzenovski podiže obrve, ali odvrati pogled, jer se nalazio na ivici potpune iscrpljenosti i želeo je da sedne. Iz poda iza njega podiže se stolica i on sede. "Oprostite. Nisam spavao, niti sam koristio Talzit. Bilo je veoma naporno."
<BR>&nbsp;&nbsp;&nbsp;&nbsp;&nbsp;"Naravno. Nije moguće zaista sanjati u gradskoj memoriji, a fantazije i varke su sjajno načinjene. Ono što sam video nije bila varka."
<BR>&nbsp;&nbsp;&nbsp;&nbsp;&nbsp;Korzenovski prekrsti ruke, ne želeći da nagađa.
<BR>&nbsp;&nbsp;&nbsp;&nbsp;&nbsp;"Bio je Mirski", nastavi Predsednik. "I, za čudo, Geri Lenijer, koji je umro... Ras Mišini mi je rekao da je primorao Lenijera da nosi implant. To ne odobravam, ali malo šta mogu učiniti Mišiniju... osim da garantujem da nikada neće napredovati dalje od senatora Zemlje. U svakom slučaju, u implantu se nije nalazila Lenijerova ličnost. Našli su unutra nekog drugog: nekog ko je nestao i bio smatran mrtvim dvadeset godina. Lenijerovu kćer. Ko ju je vratio nazad?"
<BR>&nbsp;&nbsp;&nbsp;&nbsp;&nbsp;Korzenovski jedva primetno odmahnu glavom.
<BR>&nbsp;&nbsp;&nbsp;&nbsp;&nbsp;"A bio je i Rai Oi. Razgovarali smo. Lenijer i Mirski su vrlo malo govorili. Otvarač kapija me je uplašio. Podsetio me je na više dužnosti, dužnosti koje smo nekada prihvatili kao deo naše odgovornosti za Put... Da koristimo Put na način koji će na kraju koristiti svim našim mušterijama. I rekao mi je da ćete vi uskoro načiniti nabor u Putu, koji će ga konačno uništiti."
<BR>&nbsp;&nbsp;&nbsp;&nbsp;&nbsp;"Da", potvrdi Korzenovski.
<BR>&nbsp;&nbsp;&nbsp;&nbsp;&nbsp;"Ti proroci očito mogu da idu kuda god požele. Lenijer i Mirski su sada otišli. Nećemo ih više videti. Otvarač kapija je još sa nama. Kaže da njegov posao nije završen... Mada, skoro i da jeste, ako ste vi još uvek ubeđeni."
<BR>&nbsp;&nbsp;&nbsp;&nbsp;&nbsp;"Jesam", potvrdi Korzenovski.
<BR>&nbsp;&nbsp;&nbsp;&nbsp;&nbsp;"Ovo prevazilazi neposrednu politiku, zar ne? Obojica se nalazimo na ključnim položajima. Ja imam moć da ometam plan. Ili mogu da ostanem po strani i pustim ga da se odvija, čak i da vam ga olakšam."
<BR>&nbsp;&nbsp;&nbsp;&nbsp;&nbsp;"Da, Ser Predsedniče."
<BR>&nbsp;&nbsp;&nbsp;&nbsp;&nbsp;"Jarti nam više nisu neprijatelji?"
<BR>&nbsp;&nbsp;&nbsp;&nbsp;&nbsp;"Izgleda da nisu, Ser Predsedniče."
<BR>&nbsp;&nbsp;&nbsp;&nbsp;&nbsp;"Neće napasti Čičak? Spremni su da se povuku iz Puta, i svega što im on znači?"
<BR>&nbsp;&nbsp;&nbsp;&nbsp;&nbsp;"Ne znam. Olmijev Jart..." Korzenovski zastade, nadajući se da nije rekao Fareu Siliomu nešto što ovaj već ne zna.
<BR>&nbsp;&nbsp;&nbsp;&nbsp;&nbsp;"Znam za Olmijevog Jarta, mada mislim da pre sada Jart ima Olmija nego obrnuto."
<BR>&nbsp;&nbsp;&nbsp;&nbsp;&nbsp;"Verovatno su se zbog njega Jarti povukli iz ovog kraja Puta. Poslali smo signal, koji je njegovoj vrsti javio da su ljudi definitivno uspostavili vezu s onim što oni nazivaju potonjom komandom. Konačnim Umom Mirskog."
<BR>&nbsp;&nbsp;&nbsp;&nbsp;&nbsp;"Tako mi je rekao i Rai Oi."
<BR>&nbsp;&nbsp;&nbsp;&nbsp;&nbsp;"Verovato nas neće napasti, osim ako se pokaže da je to bilo netačno, ili ostane nepotvrđeno."
<BR>&nbsp;&nbsp;&nbsp;&nbsp;&nbsp;"Ne mogu da zamislim Jarte kako odustaju od bilo čega, pogotovo od načina života za koji su se borili, od privilegija koje toliko cene. Mogu li ljudi biti toliko velikodušni?"
<BR>&nbsp;&nbsp;&nbsp;&nbsp;&nbsp;"Obojica smo vodili rastrzan život proteklih godina, Ser Predsedniče, radeći za Heksamon a ne za sebe."
<BR>&nbsp;&nbsp;&nbsp;&nbsp;&nbsp;"Tako smo se zakleli."
<BR>&nbsp;&nbsp;&nbsp;&nbsp;&nbsp;EDa, Ser. Ali, postoje i više dužnosti. Kao što ste sami rekli."
<BR>&nbsp;&nbsp;&nbsp;&nbsp;&nbsp;"Znamo li šta bi se desilo sa Heksamonom ako bismo ustrajali da ostavimo Put otvoren?"
<BR>&nbsp;&nbsp;&nbsp;&nbsp;&nbsp;"Ne."
<BR>&nbsp;&nbsp;&nbsp;&nbsp;&nbsp;"Je li moguće da potonja komanda ili Konačni Um nađe načina da ubedi Jarte kako se Put mora zatvoriti, i da Herksamon mora biti uništen da bi se to postiglo?"
<BR>&nbsp;&nbsp;&nbsp;&nbsp;&nbsp;"Ne znam. Svakako je moguće."
<BR>&nbsp;&nbsp;&nbsp;&nbsp;&nbsp;"Ja mislim da je i verovatno." Predsednikova slika kao da se približila Korzenovskom. "Znam šta je moja viša dužnost. Moramo očuvati Heksamon, ma šta mislila mens publica. Ma koliko ti proroci dosad bili učtivi, ma koliko čuda izveli, sumnjam da se možemo suprotstaviti tolikoj sili."
<BR>&nbsp;&nbsp;&nbsp;&nbsp;&nbsp;Korzenovski se zagleda u svoje ruke. "Ne, Ser."
<BR>&nbsp;&nbsp;&nbsp;&nbsp;&nbsp;"Znači, nemam izbora. Naređujem vam da uništite Put. Može li se Čičak sačuvati?"
<BR>&nbsp;&nbsp;&nbsp;&nbsp;&nbsp;"Da bi se potpuno uništio Put, i sprečilo da se načini novi, šesta komora mora biti takođe uništena. Kada bismo pokušali da..." On ucrta slike sabotirane šeste komore, Heksamonove vojske protiv druge Heksamonove vojske, građanskog rata, uništenja i rascepa kakve Heksamon nikad nije iskusio, čak ni tokom Odvajanja. "Nema izbora, ako želimo da uništimo Put i sačuvamo Heksamon. Čičak je već spreman da umre..."
<BR>&nbsp;&nbsp;&nbsp;&nbsp;&nbsp;Predsednikova slika se smrači. "Zašto", upita on tiho, "zašto iko želi da postane vođa ljudi? Mogu nas proglasiti za najveće izdajnike i razbojnike u istoriji Heksamona... Ali, neka bude tako. Proveriću da li je poslednja faza evakuacije završena. Hoćete li da upozorite vojsku... Mislim da ne moraju znati šta se dešava i zašto, ali ne bi trebalo da izginu zbog svoje hrabrosti."
<BR>&nbsp;&nbsp;&nbsp;&nbsp;&nbsp;"Upozoriću ih."
<BR>&nbsp;&nbsp;&nbsp;&nbsp;&nbsp;"Sutra će me ugraditi u novo telo. Kada će uništenje početi?"
<BR>&nbsp;&nbsp;&nbsp;&nbsp;&nbsp;"Najranije kroz šezdeset sati, Ser Predsedniče. Kako bi svi civili i vojska imali vremena za evakuaciju.
<BR>&nbsp;&nbsp;&nbsp;&nbsp;&nbsp;"Prepuštam sve vama. Znate, Ser Korzenovski, biće mi milo što neću morati još dugo da se bavim ovim stvarima." Predsednikova slika potamni i nestade, ostavljajući zvaničan crtež pozdrava i zahvalnosti Heksamona za izvršene usluge.
</P></TD></TR></TABLE>
<P class="next">
<A HREF=p69.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
