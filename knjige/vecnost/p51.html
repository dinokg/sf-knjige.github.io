<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>50. ČIČAK
<P>&nbsp;&nbsp;&nbsp;&nbsp;&nbsp;Korzenovski pogleda niz šestu komoru kroz mehur koji je pokrivao severni pol bušotine, prstiju neumorno zabavljenih kockicom od nikl-gvožđa. Kraj njega je lebdeo Predsednik, prekrštenih ruku, u svečanoj odori i sa kapom, nalik, tako, na nekog starog mandarina. Došao je sa specijalne sednice Neksusa da bi posmatrao drugu i treću seriju testova; sada su čekali da vide kako će reagovati mašinerija u šestoj komori.
<BR>&nbsp;&nbsp;&nbsp;&nbsp;&nbsp;Oblačić dima se podiže iz trećeg kvadranta; letelica je već lebdela iznad mesta oštećenja.
<BR>&nbsp;&nbsp;&nbsp;&nbsp;&nbsp;"Znate li šta je to?" upita Faren Siliom.
<BR>&nbsp;&nbsp;&nbsp;&nbsp;&nbsp;"Vatra u vodu za kontrolu inercionog zračenja", odgovori Korzenovski, jedva obraćajući pažnju na Predsednika. Pogled mu je bio usredsređen na ključna mesta u šestoj komori, mesta gde bi svaka zbrka u pseudo-svemiru raznela velike delove tla. "To je sitan problem."
<BR>&nbsp;&nbsp;&nbsp;&nbsp;&nbsp;"Testovi su još uvek uspešni?"
<BR>&nbsp;&nbsp;&nbsp;&nbsp;&nbsp;"Uspešni su", kratko odgovori Korzenovski.
<BR>&nbsp;&nbsp;&nbsp;&nbsp;&nbsp;"Koliko će još proći dok ne uspostavimo vezu?"
<BR>&nbsp;&nbsp;&nbsp;&nbsp;&nbsp;"Devet dana", odgovori Korzenovski, ostavivši sebi nešto manevarskog prostora. "Mašneriji treba vremena da postigne ravnotežu. Treba da ostavimo ovim svemirima vremena da se rastvore. Tada će put biti slobodan i možemo se ponovo povezati.
<BR>&nbsp;&nbsp;&nbsp;&nbsp;&nbsp;Predsednik ucrta simbol malodušnog pristanka. "Ni ja ni Premijer ne volimo ovo", ucrta on Korzenovskom. "Svi smo prisiljeni da radimo ono što radije ne bismo, je li?"
<BR>&nbsp;&nbsp;&nbsp;&nbsp;&nbsp;Korzenovski pogledao Predsednika mačjim očima. A u znak osvete ste čitav proces učinili drakonskim, pomisli on.
<BR>&nbsp;&nbsp;&nbsp;&nbsp;&nbsp;"Barem idemo kući", mirno reče on. "Nazad životu koji zbog lošeg saveta bejasmo rešili da napustimo."
<BR>&nbsp;&nbsp;&nbsp;&nbsp;&nbsp;Faren Siliom ništa ne reče na ovu neprikrivenu samokritiku. Upravo je Korzenovski lično bio pokrenuo taj čin.
<BR>&nbsp;&nbsp;&nbsp;&nbsp;&nbsp;Mreža je postala suviše zamršena da bi se pojedine niti ikada mogle rasplesti.
</P></TD></TR></TABLE>
<P class="next">
<A HREF=p52.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
