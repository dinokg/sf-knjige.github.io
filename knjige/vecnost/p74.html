<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>73. ČIČAK
<P>&nbsp;&nbsp;&nbsp;&nbsp;&nbsp;Poslednji arhivisti i arheolozi Heksamona povukli su stotine hiljada svojih žurno načinjenih delimičnjaka iz druge i treće komore, gde su ovi obavljali konačno ispitivanje Čičkovih gradova. Zbog nedostatka vremena, ostale komore bile su zanemarene.
<BR>&nbsp;&nbsp;&nbsp;&nbsp;&nbsp;Sadržaj gradske memorije Čička i razni bibliotečki centri bili su očišćeni; jedino što je ostalo nedirnuto bila su skrivena skladišta podataka, privatna skloništa koja su tokom stoleća stvarali pojedinci koji nisu verovali direktnim vezama sa bibliotekom. Ko može da kaže koliko istorije će biti izgubljeno kada ta privatna skladišta budu uništena, a niko ih nije otvorio ni analizirao?
<BR>&nbsp;&nbsp;&nbsp;&nbsp;&nbsp;Arhivari su bili besni što je Heksamon, pre Odvajanja, imao stoleća da ispituje napuštene gradove, a većina istraživanja je napuštena zbog daleke mogćnosti da se nešto naruši u šestoj komori. Posle Odvajanja, arhivisti su mislili da imaju vremena koliko žele, ni ne pomišljajući da će doći ovakav dan...
<BR>&nbsp;&nbsp;&nbsp;&nbsp;&nbsp;Vojne snage behu se povukle sa poslednjim arhivistima. Sada je preostalo samo nekoliko pojedinaca koji su želeli samoubistvo ili ogromno uzbuđenje - i Faren Siliom, spreman da se iskupi za svoju odluku, ma koliko da je ispravna bila.
<BR>&nbsp;&nbsp;&nbsp;&nbsp;&nbsp;Sedeo je u visokom, neukrašenom stanu koji je gledao na grad u trećoj komori, ucrtavajući umetničke simbole oko sebe, strpljivo čekajući. Do sada, niko nije znao da je on ovde - niti gde je. To ga je spaslo neprijatnosti spasa u poslednji čas, ako bi iko bio toliko neučtiv da omete građaninov voljno izabrani put ka smrti.
<BR>&nbsp;&nbsp;&nbsp;&nbsp;&nbsp;Nije bilo predznaka nailazećeg uništenja. Čičak je bio stabilan, svetlost u cevi mirna i blistava.
</P></TD></TR></TABLE>
<P class="next">
<A HREF=p75.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
