<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>4.
<P>&nbsp;&nbsp;&nbsp;&nbsp;&nbsp;Nešto se pokrenulo.
<BR>&nbsp;&nbsp;&nbsp;&nbsp;&nbsp;Trgao se iz dremeža. Najdžel se protrasao, pitajući se koliko dugo je spavao. Odelo ga je grejalo, stvarajući mu ugodan osećaj čak i ovde u ovoj studenoj tmini. Pokušavao je da objedini parčiće...
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Vidiš li kakav trag od njega?
<BR>&nbsp;&nbsp;&nbsp;&nbsp;&nbsp;Ne. Neka ide sve do đavola, kako je moglo da se dogodi da tako brzo odmagli?
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Čudio se kako ne mogu da ga uhvate na sonaru širokog raspona. Sigurno je da nije mogao da otplovi toliko daleko. To nije bilo moguće, zato što su i oni sledili iste struje.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Pogledaj onu video-sliku sa Zemlje. Jedna od onih stvari u orbiti, izgleda đavolski mnogo slična čuvaru.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Ako se on nalazio dovoljno blizu da može da hvata opšte emitovanje plovila, onda su morali da ga vide. Izuzev, ako se nešto nije isprečilo iza njega pa nisu bili u stanju da dobiju njegovu sliku nasuprot tame.
<BR>&nbsp;&nbsp;&nbsp;&nbsp;&nbsp;Ponovo pokret.
<BR>&nbsp;&nbsp;&nbsp;&nbsp;&nbsp;Uključio je fosfornu lampu na šlemu. Oštar obris i boje okvira plutača izdvojiiše se iz tame. Medicinski filter, sjajne alumnijumske cevi, plutači koji se talasaju iznad njih...
<BR>&nbsp;&nbsp;&nbsp;&nbsp;&nbsp;Nešto iza toga. Nešto u senkama.
<BR>&nbsp;&nbsp;&nbsp;&nbsp;&nbsp;Jedan ogromni zid dolazio je prema njemu iz crnila.
<BR>&nbsp;&nbsp;&nbsp;&nbsp;&nbsp;Sive pore. Šarenkaste trake crvenog i ljubičastog.
<BR>&nbsp;&nbsp;&nbsp;&nbsp;&nbsp;Veliki ovalni otvor u zidu mesa, opervažen grebenima hrskavičavog tkiva.
<BR>&nbsp;&nbsp;&nbsp;&nbsp;&nbsp;To se očešalo o okvir. Usisivači na njegovim bokovima sudarili su se sa potpornim šipkama. Glatke mrke hvataljke obavile su se oko metala.
<BR>&nbsp;&nbsp;&nbsp;&nbsp;&nbsp;Proba ga? Bilo kako bilo, kretanje je prestalo. Najdžel je čekao. Zadrmao je okvir. Stisak se pojačao.
<BR>&nbsp;&nbsp;&nbsp;&nbsp;&nbsp;Nije mu izgledalo da hoće da ga proguta. Da li ga je proučavalo na neki način? Najbolje je bilo sačekati i videti šta će se dogoditi.
<BR>&nbsp;&nbsp;&nbsp;&nbsp;&nbsp;Od Karlosa i Nike ni glasa. Ogromna masa ove stvari izvesno je blokirala njihove signale.
<BR>&nbsp;&nbsp;&nbsp;&nbsp;&nbsp;Vreme je teklo. Osetio je kako se ona stara slabost uvlači u njega, znak da mu je telo ponovo kopnelo. Iznanadna aktivinost, bez predaha, izbacila je njegovu hemiju iz ravnoteže. Merkao je velikog stvora koji je držao okvir i pitao se da li je on uopšte znao da se Najdžel ovde nalazi; ili, pak, kakva je vrsta stvari on mogao biti. Jedva čujno:
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Kako da ga nađemo u ovome?
<BR>&nbsp;&nbsp;&nbsp;&nbsp;&nbsp;Gomile plutajućih komadina. Sledi struju, drži se podalje od one velike stvari.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Znao je da su morali biti ovde skrivajući se od čudne letelice-uljeza, koja je bljuvala vatru, cvilela i jahala nasuprot struja, umesto da ih sledi.
<BR>&nbsp;&nbsp;&nbsp;&nbsp;&nbsp;Imali su sreću da čuvari nisu dole poslali letelicu koja bi probila led i krenula u pretragu za životom, ma gde da se on deo. Čuvar je, medutim, čekao u svojoj utvrđenoj orbiti, motreći na mesec ispod sebe, znajući da je život, dok god se drži unutar te ledene školjke, bezopasan. Čuvari su bili strpljivi i trpeljivi i znali su više o životu nego čovek, znali su da može da nikne gde god je energija prolazila kroz hemijski okoliš i pokretala procese koji su izvodili parodiju entropije, izgrađujući red.
<BR>&nbsp;&nbsp;&nbsp;&nbsp;&nbsp;To je bila tajna koju su Boginje morale da saopšte: da su se u mesečevom jezgru nuklearni izotopi skupljali, pucketali i predavali svoju toplotu okeanu elementarne materije, i to je bilo dovoljno.
<BR>&nbsp;&nbsp;&nbsp;&nbsp;&nbsp;Molekuli su na kraju stvarali druge veze i tvorili grube kopije, primorane da rastu u ovom unutrašnjem okeanu, zgomilane oko podrugljivog sunca u jezgru jednog sveta među pritiscima koji su mleli i tminom koja je štipala, bez svetlosti koja bi ubrzala vrenje, ili strujećih točenja svetlosti sa neba. Nastajali su naprosto i samo od tihog bućkanja nuklearnog raspadanja, na način na koji se život rađao iz gomile vlažnog humusa, u kakvom zaboravljenom stražnjem ćošku, koristeći energiju iz okeana poklopljenog ledom; termalne ćelije mešale su hemikalije koje su međusobno tražile jedne druge u svojoj strasti za sjedinjavanjem - najpre u biljke koje nisu poznavale čak ni fotosintezu, a zatim u grabljivice i plen koji se brčkao u bogatim tokovima života, koji su i sami rođeni usred neprestanog izviranja slobodnih radikala. Jedinjenja sumpora, poput onih ključanja iz vulkanskih grotla u Zemljinim okeanima bila su u stanju da metaboliziraju tu bučnu džunglu s neumornom energijom.
<BR>&nbsp;&nbsp;&nbsp;&nbsp;&nbsp;U prirodi ovdašnjeg života bilo je da uvek bude odbacivan i gonjen termalima u potpuno crnilo, odbacivan od molekularne vatre - jednom rečju: jedna biosfera osuđena da traži večiti mrak. S jenjavanjem jezgra i formiranjem drugih poluživota prispelo je vreme žestoke konkurencije, zbijanje događaja kao u doba drevnih suša u Africi, koje su izoštravale vijuge primata. Kada su se tamnocrveni ognji jezgra ugasili, život se, po svoj prilici, najpre borio za mesta u blizini ključajućih vatri, ali vremenom neka bića su shvatila da se vrelina može obuhvatiti, pokrenuti, koristiti za potisak naviše kroz bestežinsko grubo crnilo, protiv leda i u njemu, a onda i iza toga - kroz čišćenje zakorelih stena, koje su sadržavale radioaktivne elemente i posezanje u neprijateljski vakuum i pustošnu studen.
<BR>&nbsp;&nbsp;&nbsp;&nbsp;&nbsp;Mora da su pamtili vremena kada su se upinjali da shvate svoju ledenu površinu - i možda su uspeli da otkriju elektricitet, počeli da petljaju radijom - vremena kada su došli pre-EM-i; kada su se rase susrele. Isprva, beše to beznačajan kontakt. Ali ta prva pucketanja obznanila su njihovo prisustvo u nadimajućem mehuru koji se kretao brzinom svetlosti.
<BR>&nbsp;&nbsp;&nbsp;&nbsp;&nbsp;I tako se ovde gore u sjajnoj noći pojavila ova siva drevna sveznajuća stvar - bacajući kamenje, praveći rupe u ledenoj zemlji i goneći stvorenja u povlačenje kroz okna u unutrašnje more, gde su ona, s grubim oruđima, sada motrila i koristila svoju sirovu nauku da istrgnu pokoji kamen iz jezgra i oblikuju ga, da stvore izvorišta i vrele tačke u pokorici, koja su omogućavala da okna ostanu široka, obezbeđujući trunčicu mogućnosti koja je ovim golemim stvarima bila potrebna i koja nisu dopustila da im ta prilika izmakne.
<BR>&nbsp;&nbsp;&nbsp;&nbsp;&nbsp;I tako je nastao ćorsokak sa sporim otkucajima vremena koje je radilo protiv ovih lepih stvorenja, protiv EM-a koji su pobegli dole s njima. Mogli su za neko vreme da budu sigurni od pasivnog čuvara. Deset kilometara leda moglo je da zaustavi svaki termonuklearni udar, da apsorbuje gromovit udarac asteroida, da izdrži furiozno rasprskavanje njihovog sunca koje se pretvaralo u novu - što je mašinska civilizacija već jednom pre toga upotrebila u Akvili; Najdželu je to bilo poznato iz zapisa na Marginisu, premda su konvencionalni astronomi imali jedno drugo objašnjenje - i elem, Čuvar je čekao.
<BR>&nbsp;&nbsp;&nbsp;&nbsp;&nbsp;Ćorsokak. Oni su ostali istrajavajući ipak u klopci, zatvoreni u svome mračnom moru, sa sigurnošću da će onaj kamen gore na kraju pobediti. Lišeni slobode da ispužu na svetlost, da spoznaju njutnovsku mrežu zakona koji su vladali životom slobodnim od vode, podjarmljeni gravitaciji, nisu se mogli nadati da će biti sposobni da se suprotstave čuvaru i da ga eventualno unište.
<BR>&nbsp;&nbsp;&nbsp;&nbsp;&nbsp;Stoga je u njihovim pesmama moralo biti pripovesti o hrabrim i budalastim vremenima, kada su najžustriji hrlili u vakuum i bivali pogođeni i uništeni. Potom su bivali odvučeni dole, da bi se ispredale priče i pothranjivao bes protiv one stvari koja ih je čekala na vrhu dugačkog okna. Pa ipak, činjenica da su održavali okna otvorenim, čuvajući ih kao vatru koja nikada ne sme da se ugasi, značila je da su legende još živele i da ih gruba procena istorije nije slomila, da ih nije nagnala natrag prema jezgru, gde bi se skupljali oko ćilibarske svetlosti i umirali.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;U redu, nastavite da osmatrate, ali vam velim da je nestao
<BR>&nbsp;&nbsp;&nbsp;&nbsp;&nbsp;Ostani na toj dubini, Karlose, ja ne ostavljam...
<BR>&nbsp;&nbsp;&nbsp;&nbsp;&nbsp;U redu, u redu, ali želim da čujem izveštaj
<BR>&nbsp;&nbsp;&nbsp;&nbsp;&nbsp;Umukni... hej... nama svetla u kabini!... Ne mogu da vidim sa...
<BR>&nbsp;&nbsp;&nbsp;&nbsp;&nbsp;Želim samo da...
<BR>&nbsp;&nbsp;&nbsp;&nbsp;&nbsp;Umukni
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Osetio je slabost u nogama. Svaki pokret zahtevao je ogromnu energiju. Pružio je ruku i dohvatio medicinski filter. Izgledao je u redu. Utikači...
<BR>&nbsp;&nbsp;&nbsp;&nbsp;&nbsp;Opsovao je. Nedostajala je limena kutija sa interfejsima. Creva za koja je bila pričvršćena stajala su otvorena, gola, ovo stvorenje ih je prilikom udara iščupalo.
<BR>&nbsp;&nbsp;&nbsp;&nbsp;&nbsp;Bio je, dakle, gotov. U roku od jednog sata nagomilavanje taloga izazvaće mu najpre mučninu pa zatim grčeve i konačno nemilosrdnu komu. Bez jednog prijemnog sistema, nekog mrežastog tananog vlakna koje bi prihvatilo kal koji je medicinski filter izvlačio iz njega, ovo sredstvo nije moglo da funkcioniše.
<BR>&nbsp;&nbsp;&nbsp;&nbsp;&nbsp;Najdžel uzdahnu. Ostavljen na kraju na cedilu zbog neispravnog aparata. Tu nije bilo nikakve filozofske poruke osim one večne: Umiremo od entropije.
<BR>&nbsp;&nbsp;&nbsp;&nbsp;&nbsp;Pogledao je dole. Od broda ni traga. Pokušaće sada da ih pozove. Ukoliko bi ga pronašli na vreme, sve bi se dobro završilo. Bio je to jedino moguć gest, u najboljem slučaju iracionalan, jedan pokušaj - uviđao je sada - pokušaj da se uspostavi leteći kontakt sa životom, za koji je znao da se skriva u senkama iza svetlosti. Nasmejao se vlastitoj ludosti. Te...
<BR>&nbsp;&nbsp;&nbsp;&nbsp;&nbsp;Nešto ga je nagnalo da se okrene prema šarenkastoj jarnastoj košnici pored sebe. To se protezalo, ispunjavajući polovinu prostora, nemo kao kamen koji čeka na dleto. Namrštio se,
<BR>&nbsp;&nbsp;&nbsp;&nbsp;&nbsp;Isuse, čuješ li to? Madre Dios, rat
<BR>&nbsp;&nbsp;&nbsp;&nbsp;&nbsp;Kada bi ispod te kože bilo vlakno odgovarajuće vrste...
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Devedeset procenata uništenja, potpuna nuklearna razmena sve četiri glavne sile Isuse
<BR>&nbsp;&nbsp;&nbsp;&nbsp;&nbsp;Gde je onda poruka sa
<BR>&nbsp;&nbsp;&nbsp;&nbsp;&nbsp;Orbitalne stanice još su žive, ali kažu da nemaju načina da nastave emitovanje još dugo energija je više nego dragocena sada ali, Isuse
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Najdžel je lebdeo, puštajući da ga zasipaju vesti i prilično dugo nije mogao ni o čemu da razmišlja. Čovečanstvo je oboreno na kolena. I to vlastitom rukom.
<BR>&nbsp;&nbsp;&nbsp;&nbsp;&nbsp;Razgovor je strujao kroz njega od zagnjurivača, potom je čuo i diskusiju na Lanseru. Slušao je. Ipak mu njegov smisao nije u dovoljnoj meri dopirao do svesti. Njegova nagonska odbrana otupljivala je vesti, pojedinosti, dugačke nizove brojeva i razorenih gradova, brojeve poginulih, uništenih nacija i zemalja pretvorenih u prah i pepeo.
<BR>&nbsp;&nbsp;&nbsp;&nbsp;&nbsp;Počeo je ponovo polako da se pomiče. Isključio je tok govora. Povukao se u sebe i naterao ruke da čine ono što su - znao je - morale da učine, uprkos zbrci emocija koja je jurila kroza nj.
<BR>&nbsp;&nbsp;&nbsp;&nbsp;&nbsp;Rasklopiti medicinski filter. Odseći neku cevčicu s rama. Izoštriti tu cev do šiljka, koristeći laserski rezač.
<BR>&nbsp;&nbsp;&nbsp;&nbsp;&nbsp;Pričvrstiti cevovod. Izdati naređenja za početak.
<BR>&nbsp;&nbsp;&nbsp;&nbsp;&nbsp;Čak i pri ovom pritisku i u ovoj hladnoći sistem je postigao pun stepen dejstva. Prikopčao ga je za medicinske utikače na odelu. Za sada je bilo dovoljno i obično vezivanje s venom.
<BR>&nbsp;&nbsp;&nbsp;&nbsp;&nbsp;Onaj zid od mesa svetlucao je ispod njegove fosforne lampice. Stvar je previjala svoje meke trake bledocrvene i ljubičaste boje. Zamršeni obrasci, arabeske linija i velike šarene mrlje. On, dakle, nije bio u pravu. U ovom okeanu, koji je predstavljao jedan svet, živelo je nešto što je moglo da vidi te obrasce, ili se oni inače ne bi razvili. Možda su to bile u stanju one hitre samoosvetljavajuće stvari, koje su nešto ranije primetili? Ovde je, izvesno, postojala velika složena ekologija, jata ribolikih stvari kojima su se hranile - piramida života. Zagnjurivač ih je verovatno preplašio.
<BR>&nbsp;&nbsp;&nbsp;&nbsp;&nbsp;Shvatio je da teoretiše i odugovlači. Ovo saznanje oslobodilo je buru osećanja, koju je do tada potiskivao, i on joj se predade.
<BR>&nbsp;&nbsp;&nbsp;&nbsp;&nbsp;Do kraja je gurnuo vrh cevi u meso. Taj pokret bacio je jednu ogromnu kovitlavu senku preko vodene ravnice.
<BR>&nbsp;&nbsp;&nbsp;&nbsp;&nbsp;Dopola je ušla unutra. Najdžel snažno gurnu i još dublje zari cev. Nije osetio nikakvu reakciju, nikakav drhtaj, nikakav znak bola. Dovršio je spajanje tromim kretnjama. Uključio je pumpe. Opustio se u ošamućeno prazno stanje, dok je neobičan puls uticao u njega.
</TD></TR></TABLE>
<P class="next">
<A HREF=p65.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
