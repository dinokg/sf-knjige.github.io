<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>4.
<P>&nbsp;&nbsp;&nbsp;&nbsp;&nbsp;Najdžel je drhtao. Ova drama je bila jaka, bliska, prisnija od bilo čega veštačkog što je ikada doživeo. Beše očigledno da su odabrali dramu podešenu prema njegovom dobu, njegovom polu - a onda izvukli ćilim ispod njega, uzdrmavši njegova očekivanja.
<BR>&nbsp;&nbsp;&nbsp;&nbsp;&nbsp;On nije bio u toj meri umoran, otupeo muškarac pa, ipak, ipak, bilo je tu nečega... Čak je i naglasak vukao pomalo na britanski, svojstven onima koji su dugo, decenijama živeli u inostranstvu, što je upravo bio Najdželov slučaj. Da, bio je to prokleto tanano podešen komad. I nimalo zabavan.
<BR>&nbsp;&nbsp;&nbsp;&nbsp;&nbsp;Ali zabava i nije bila cilj. Uz zaslepljujući osećaj pakreta sve se menjalo, mešalo i preobličavalo.
<BR>&nbsp;&nbsp;&nbsp;&nbsp;&nbsp;On je bio žgoljavi mali čovek koji lovi mušteriju u sumornoj ulici Berkli. Najdžel oseća kako klizi ulicom približavajući se zdepastoj rasejanoj prilici i izgovora: "Tražite nešto?"
<BR>&nbsp;&nbsp;&nbsp;&nbsp;&nbsp;Od tog časa drama se razvijala kao i pre, omogućavajući Najdželu prilično udaljen ugao gledanja na događaje, dozvoljavajući osećanjima da se izliju...
<BR>&nbsp;&nbsp;&nbsp;&nbsp;&nbsp;A onda još jedan uskovitlan zamućen prelaz. Najdžel postaje Helen.
<BR>&nbsp;&nbsp;&nbsp;&nbsp;&nbsp;"Ne radimo ništa", kaže on i oseća rastuću naprasitu razdraženost. Zna šta sledi, pa ipak ga osećanja koja mu dotiču od zamišljene Helen diraju. Događaji ga nose dalje. Robert se krčka u svojoj suzdržanoj srdžbi, započinje senso, Helenin šok ga probada...
<BR>&nbsp;&nbsp;&nbsp;&nbsp;&nbsp;I video je da je problem isti kao i njegov, s Karlosom. Ali još i gori. U njemu je bilo izdaje, šupljeg osećanja da se tlo otvara pod Helen. Ona se upinjala da jasno sagleda svoju prošlost. Sve što je osećala, svakog dana, sada je značilo nešto drugo. Ovaj uzdržani stranac pored nje u uglačanoj stolici znao je sve o njoj, ali je prikrivao istinu o sebi - njoj - svakog dana njihovog zajedničkog života. Helen ga je pomilovala, primila u sebe, prihvatila i naslađivala se njegovom muškošću, sve bez ijedne primisli...
<BR>&nbsp;&nbsp;&nbsp;&nbsp;&nbsp;Helen se batrgala u tami pokušavajući da pronađe oslonac. Ona će morati da počne iz početka, da nauči da prihvata Roberta kao nešto što je više ili manje od onoga što je ikada pomišljala, da natera sebe...
<BR>&nbsp;&nbsp;&nbsp;&nbsp;&nbsp;Najdžel se otrgao iz ovog penušanja osećanja. Pritisnuo je dugme s natpisom Bekstvo i onaj zamršeni svet namah iščeznu.
<BR>&nbsp;&nbsp;&nbsp;&nbsp;&nbsp;Otvorili su stražnji deo kabine i njega preplavi sveža svetlost. Izmigoljio se napolje. Pomoćnici su se profesionalno osmehivali. Ignorisao je njihove tople, prijazno modulirane glasove, njihova ljubazna pitanja. Obavio se tesnom plavom, baršunastom odeždom i krenuo put garderobe.
<BR>&nbsp;&nbsp;&nbsp;&nbsp;&nbsp;"Sačekajte! Vaše konsultacije..."
<BR>&nbsp;&nbsp;&nbsp;&nbsp;&nbsp;"Ne zanima me."
<BR>&nbsp;&nbsp;&nbsp;&nbsp;&nbsp;"To je deo..."
<BR>&nbsp;&nbsp;&nbsp;&nbsp;&nbsp;"Nije obavezno, je li tako?"
<BR>&nbsp;&nbsp;&nbsp;&nbsp;&nbsp;"Ne, ali mi..."
<BR>&nbsp;&nbsp;&nbsp;&nbsp;&nbsp;"Mislio sam to. Ne moram da razgovaram s vama nitkovima i budite đavolski sigurni da i neću."
<BR>&nbsp;&nbsp;&nbsp;&nbsp;&nbsp;"To će biti zabeleženo", reče jedna žena kao upozorenje.
<BR>&nbsp;&nbsp;&nbsp;&nbsp;&nbsp;"Jadan ja. Šteta."
<BR>&nbsp;&nbsp;&nbsp;&nbsp;&nbsp;"Nije li pomalo očigledno da ste tako neprijateljski raspoložen proma analizi?"
<BR>&nbsp;&nbsp;&nbsp;&nbsp;&nbsp;Najdžel je oklevao, znajući da bi morao biti uljudan prema toj osobi, bez obzira na to što je bio potresen. Išao je po ivici, osećajući težinu njenih očekivanja, prećutno pitanje o tome kako će brodska zajednica vrednovati ovo, i u dugim klizećim trenucima osetio je kako mu se vraća sigurnost koja ga je nekad krasila, ali koju je izgubio pre više godina. "Odjebi", lanu on.
<BR>&nbsp;&nbsp;&nbsp;&nbsp;&nbsp;"Kako je prošlo?" upita ga Nika.
<BR>&nbsp;&nbsp;&nbsp;&nbsp;&nbsp;Ležao je na leđima, puštajući da ga ona ispitivačka mašina dvori. Broćkala je, sisala, pumpe su joj tandrljale, ali je ipak radila. Dospeo je dotle da je počeo da oseća određenu naklonost prema toj mašini. "Smučilo mi se."
<BR>&nbsp;&nbsp;&nbsp;&nbsp;&nbsp;Uzdahnula je. "Zbog toga nećeš biti u većoj milosti kod..."
<BR>&nbsp;&nbsp;&nbsp;&nbsp;&nbsp;"Znam, znam."
<BR>&nbsp;&nbsp;&nbsp;&nbsp;&nbsp;"Video sam kartu onog meseca? Krateri na sve strane. Oni ga zovu Boginje. Još nema zvanično ime."
<BR>&nbsp;&nbsp;&nbsp;&nbsp;&nbsp;"Odgovarajuće je. Misliš li da možeš iskamčiti neki posao na površini?"
<BR>&nbsp;&nbsp;&nbsp;&nbsp;&nbsp;"Kakav posao na površini?" Sela je. "Mreža još nije ni razmatrala..."
<BR>&nbsp;&nbsp;&nbsp;&nbsp;&nbsp;"Otkrio sam sistemski interfejs u mašinskom odeljku. Niži je nego što su mislili da jeste na ravni starog deuterijumskog inventara. Pre nego što ponovo aktiviraju pogon, moraće da uskladište ponešto od toga."
<BR>&nbsp;&nbsp;&nbsp;&nbsp;&nbsp;"Sa tog meseca, ah, Boginja."
<BR>&nbsp;&nbsp;&nbsp;&nbsp;&nbsp;"Tako je."
</TD></TR></TABLE>
<P class="next">
<A HREF=p52.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
