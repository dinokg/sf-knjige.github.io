<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>27.
<P>&nbsp;&nbsp;&nbsp;&nbsp;&nbsp;"Gde je Patricija?" Karolsonova se osvrtala po gomili.
<BR>&nbsp;&nbsp;&nbsp;&nbsp;&nbsp;"Ne znam" reče Ferlijeva. "Bila je ovde pre nekoliko minuta."
<BR>&nbsp;&nbsp;&nbsp;&nbsp;&nbsp;"Trebalo bi da je pronađemo."
<BR>&nbsp;&nbsp;&nbsp;&nbsp;&nbsp;"Poći ću ja", reče Karolsonova. Ionako je morala da izađe; nije više bila sigurna da može izdržati atmosferu koja je vladala u kafeteriji.
<BR>&nbsp;&nbsp;&nbsp;&nbsp;&nbsp;Iskoračila je pod svetlost od cevi i stala da krstari pogledom po kompleksu. Na pozadini tamnosivog južnog poklopca, nekakve sićušne bele tačke padale su kao snežne pahuljice - na desetine; a potom i na stotine njih. Jedan marinac protrča mimo nje noseći dve jabuke. "Pogledajte!" kriknula je, pokazujući prstom i okrećući se polukružno. Niko joj nije posvetio ni najmanju pažnju. Onaj marinac uskoči na zadnja vrata jednog od krcatih vojnih kamiona koji se tutnjeći uputi ka izlazu iz kompleksa.
<BR>&nbsp;&nbsp;&nbsp;&nbsp;&nbsp;Karolsonova zatrese glavom da bi se razbistrila. Bila je kao pijana od bola i srdžbe; činilo se da njena zagađena svest odbacuje svaku celovitu misao. Nije smela da dopusti sebi takvu slabost u ovom trenutku. Morala je trezveno da razmišlja i morala je da pronađe Vaskezovu.
<BR>&nbsp;&nbsp;&nbsp;&nbsp;&nbsp;Na suprotnoj strani kompleksa, jedan voz polazio je sa stanice. Hitro je bacila pogled na ručni časovnik; prema redu vožnje, zaustavljanje u četvrtoj komori, u 14:00 časova. Peron je bio prazan. Nijedan voz nije korišćen za prevoz vojske - za to su služili isključivo kamioni. Vozom su izvodeći svoju automatsku operaciju na najbolji mogući način doprinosili da sve izgleda normalno.
<BR>&nbsp;&nbsp;&nbsp;&nbsp;&nbsp;"Isuse", reče ona, iznenada shvativši šta se dogodilo. Vaskezova je želela da se vrati u biblioteku. Na koju je mislila?
<BR>&nbsp;&nbsp;&nbsp;&nbsp;&nbsp;Ferlijeva dotrča do nje. "Napadnuti smo", reče ona zaprepašćeno. "Padobranci. Ruski vojnici. Kosmonauti. Šta god da su, već su se spustili u prvu i drugu komoru. Spuštaju se, međutim i ovde."
<BR>&nbsp;&nbsp;&nbsp;&nbsp;&nbsp;"Videla sam ih", reče Karolsonova. "Patricija je otišla u biblioteku. Moramo je pronaći..."
<BR>&nbsp;&nbsp;&nbsp;&nbsp;&nbsp;"Kako? Voz je otišao. Sledećeg neće biti za pola sata. Ne možemo ni kamionom - svi su zauzeti."
<BR>&nbsp;&nbsp;&nbsp;&nbsp;&nbsp;Karolsonova se nikada nije osećala tako bespomoćno i osujećeno. Stajala je stisnutih pesnica okrenuta prema južnom poklopcu. Većina padobranaca već se spustila ispod linije vidokruga.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Patricija je zurila u sedište ispred sebe, grickajući donju usnu. Niko nije čuvao voz; bio je to ili previd ili čin štednje.
<BR>&nbsp;&nbsp;&nbsp;&nbsp;&nbsp;Živela je u snu još od trenutka kada je napustila Zemlju. Da li je bilo moguće uhvatiti se u zamku sna?
<BR>&nbsp;&nbsp;&nbsp;&nbsp;&nbsp;U snu možeš da radiš što ti je volja, ako naučiš kako da ga kontrolišeš, oblikuješ i zapovedaš mu.
<BR>&nbsp;&nbsp;&nbsp;&nbsp;&nbsp;A ona jednačina pogođena kredom...
<BR>&nbsp;&nbsp;&nbsp;&nbsp;&nbsp;Ako je ono što je videla u toj jednačini tačno, onda je upravo u ovom času, postojalo jedno mesto - jedna krivina - gde je njen otac sedeo u svojoj stolici čitajući Tiempos de Los Angeles a hodnik će proći neposredno pored tog mesta. Trebalo je samo da pronađe prava vrata, pravi odeljak hodnika i moći će da pronađe Ritu i Ramona, Pola i Juliju.
<BR>&nbsp;&nbsp;&nbsp;&nbsp;&nbsp;Jedva je čekala da to kaže Lenijeru. Biće zadovoljan. Rimskaja će biti ponosan zbog toga što ju je preporučio. Rešila je tajnu hodnika - poslednji delići zagonetke sklopili su se u celinu u snu.
<BR>&nbsp;&nbsp;&nbsp;&nbsp;&nbsp;Bila je u stanju da ih sve ponovo odvede kući.
<BR>&nbsp;&nbsp;&nbsp;&nbsp;&nbsp;Voz se zaustavio i ona izađe penjući se uz stepenice do nivoa tla.
<BR>&nbsp;&nbsp;&nbsp;&nbsp;&nbsp;"Gospođice Vaskez?"
<BR>&nbsp;&nbsp;&nbsp;&nbsp;&nbsp;Patricija se okrenu i stade licem u lice sa čovekom koga pre toga nikada nije srela. Sedeo je na betonskoj ivici podzemnog ulaza. Kosa mu je bila crna i kratka, a na sebi je imao tesno crno svemirsko odelo.
<BR>&nbsp;&nbsp;&nbsp;&nbsp;&nbsp;"Oprostite", reče ona ni ne osmotrivši ga pažljivije. Bila je obuzeta moćnim stvaralačkim grčem. "Ne znam ko ste vi. Ne mogu da se zadržavam ovde."
<BR>&nbsp;&nbsp;&nbsp;&nbsp;&nbsp;"Ni mi. Morate poći s nama."
<BR>&nbsp;&nbsp;&nbsp;&nbsp;&nbsp;Jedan visok stvor sa glavom uzanom kao tabla i iskolačenim očima pomoli se iz ulaza. Ramena su mu bila umotana u srebrnastu tkaninu. Osim toga na sebi nije imao ništa od odeće. Put mu beše glatka kao najfinija koža i isto toliko mrka.
<BR>&nbsp;&nbsp;&nbsp;&nbsp;&nbsp;Zurila je dok joj je unutrašnja koncentracija slabila.
<BR>&nbsp;&nbsp;&nbsp;&nbsp;&nbsp;"Ovde su stvari u priličnom metežu, zar ne?" reče onaj čovek. Patricija opazi da on ima nos ali ne i nozdrve. Oči su mu bile bledoplave, gotovo prazne, a uši velike i okrugle.
<BR>&nbsp;&nbsp;&nbsp;&nbsp;&nbsp;"Izvinite", reče ona mnogo blažim glasom, "ali ja ne znam ko ste vi."
<BR>&nbsp;&nbsp;&nbsp;&nbsp;&nbsp;"Moje ime je Olmi. Moj drug je Frant. Oni nemaju imena. Nadam se da nam ne zamerate što smo vas uznemirili. Pažljivo smo posmatrali sve vas."
<BR>&nbsp;&nbsp;&nbsp;&nbsp;&nbsp;"Ko ste vi?" upita Patricija.
<BR>&nbsp;&nbsp;&nbsp;&nbsp;&nbsp;"Živeo sam ovde, pre mnogo vekova", reče Olmi.
<BR>&nbsp;&nbsp;&nbsp;&nbsp;&nbsp;"Kao i moji preci pre mene. U tom smislu i vi biste mogli biti jedan od mojih predaka. Molim vas. Nemamo vremena za razgovor. Moramo da krenemo."
<BR>&nbsp;&nbsp;&nbsp;&nbsp;&nbsp;"Kuda?"
<BR>&nbsp;&nbsp;&nbsp;&nbsp;&nbsp;"Niz hodnik."
<BR>&nbsp;&nbsp;&nbsp;&nbsp;&nbsp;"Doista?"
<BR>&nbsp;&nbsp;&nbsp;&nbsp;&nbsp;"Tamo je moj dom. Frant i njegovi ljudi došli su s drugog mesta. Oni... pa, kad kažem da rade za nas, to nije sasvim dovoljan opis."
<BR>&nbsp;&nbsp;&nbsp;&nbsp;&nbsp;Frant svečano zavrte glavom. "Molim vas nemojte se bojati", reče glasom koji je podsećao na glas velikih ptica, dubok i treperav.
<BR>&nbsp;&nbsp;&nbsp;&nbsp;&nbsp;Lahor koji je dolazio od severnog poklopca prostrujao je predgrađem grada treće komore izazivajući šumljenje obližnjeg drveća. Za lahorom se pojavila jedna vitka letelica, dugačka oko deset metara, oblikovana kao spljoštena i izdužena kupa sa zarubljenim vrhom. Elegantno je obletela jednu kulu i spustila se na platformu izdvojenog središnjeg stuba.
<BR>&nbsp;&nbsp;&nbsp;&nbsp;&nbsp;"Ponešto od onoga što ste uradili je izuzetno", reče Olmi. "Ima ljudi tamo gde ja živim koji će biti veoma zainteresovani za to."
<BR>&nbsp;&nbsp;&nbsp;&nbsp;&nbsp;"Pokušavam da odem kući", reče Patricija. Shvatila je da se ponaša kao izgubljeno dete koje se obraća policajcu. "Jeste li vi policajac? Da li vi čuvate gradove?"
<BR>&nbsp;&nbsp;&nbsp;&nbsp;&nbsp;"Ne uvek", odgovori Olmi.
<BR>&nbsp;&nbsp;&nbsp;&nbsp;&nbsp;"Molim vas pođite sa nama", reče Frant pristupajući joj na dugačkim i čudno krivim nogama.
<BR>&nbsp;&nbsp;&nbsp;&nbsp;&nbsp;"Kidnapovaćete me?"
<BR>&nbsp;&nbsp;&nbsp;&nbsp;&nbsp;Olmi ispruži ruku, želeći ovim gestom ili da potvrdi ili da joj da do znanja da on ne odlučuje u ovoj situaciji - nije mogla da odgonetne.
<BR>&nbsp;&nbsp;&nbsp;&nbsp;&nbsp;"Ako ne pođem dobrovoljno, nateraćete me?"
<BR>&nbsp;&nbsp;&nbsp;&nbsp;&nbsp;"Naterati vas?" Za trenutak je delovao pometeno a onda reče: "Hoćete da kažete da ćemo vas prisiliti?" Olmi i Frant izmenjaše poglode. "Da", reče Olmi.
<BR>&nbsp;&nbsp;&nbsp;&nbsp;&nbsp;"Onda je bolje da pođem sa vama, zar ne?" Činilo se kao da je ove reči izgovorila neka daleka i stoga nepoznata Patricija, smirena i bolje upućena u analizu noćnih mora.
<BR>&nbsp;&nbsp;&nbsp;&nbsp;&nbsp;"Molim vas", reče Frant. "Dok se ovde stvari ne srede."
<BR>&nbsp;&nbsp;&nbsp;&nbsp;&nbsp;"Ovde se stvari nikada neće srediti", reče ona. Olmi joj prihvati ruku uz učtiv naklon i povede je do otvorenog ulaznog prolaza u zarubljenom pramcu letelice.
<BR>&nbsp;&nbsp;&nbsp;&nbsp;&nbsp;Unutrašnjost letelice beše skučena i u obliku slova T koje se širilo u stražnjem delu; zidovi su podsećali na apstraktne talase od uglačanog mermera, izvedenog do kraja u ovalnim oblicima. Olmi dohvati jednu meku pregradu i rasprostre je kao kauč. "Molim vas lezite ovde." Uvalila se u mekoću. Tvar se ugnula ispod nje prilagodavajući se obliku njenog tela.
<BR>&nbsp;&nbsp;&nbsp;&nbsp;&nbsp;Onaj uskoglavi, krivonogi, mrki Frant odbaulja još dalje kroz belinu prema zadnjem delu i ugnezdi se u vlastitoj ležaljci. Olmi izvuče jedan odeljak s druge strane prolaza u odnosu na Patriciju i sede u njega dotakavši svoju ogrlicu.
<BR>&nbsp;&nbsp;&nbsp;&nbsp;&nbsp;Blago je prešao rukom preko jedne izbočine ispred sebe i ta kriva površina se rascveta u izrezbaren okvir, sazdan od crnih linija i crvenih krugova. Pored nje, ona belina izblede do stepena izdužene providnosti, pretvarajući se u dugačak eliptičan prozor. Ivice prozora ostale su mlečne, nalik na zamrznuto staklo.
<BR>&nbsp;&nbsp;&nbsp;&nbsp;&nbsp;"Sada ćemo krenuti."
<BR>&nbsp;&nbsp;&nbsp;&nbsp;&nbsp;Grad treće komore skliznu ispod nje. Kada se letelica uzdigla, prozor se ispuni šturim sivilom severnog poklopca.
<BR>&nbsp;&nbsp;&nbsp;&nbsp;&nbsp;"Uveren sam da ćete istinski uživati u mestu u koje idemo", reče Olmi. "Izazivate moje divljenje. Posedujete izvanredan mentalitet. Siguran sam da će i Hexamon biti očaran."
<BR>&nbsp;&nbsp;&nbsp;&nbsp;&nbsp;"Zbog čega nemate nos?" upita ona daleka Patricija.
<BR>&nbsp;&nbsp;&nbsp;&nbsp;&nbsp;Iza njih Frant ispusti jedan zvuk koji je podsećao na škrgut zuba jednog slona.
</TD></TR></TABLE>
<P class="next">
<A HREF=p29.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
