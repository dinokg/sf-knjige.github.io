<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>7. DREVNI
<P>&nbsp;&nbsp;&nbsp;&nbsp;&nbsp;Jedna vrlina udarnog talasa, dečko - otvara pogled. Konačno smo ugledali Drevne.
<BR>&nbsp;&nbsp;&nbsp;&nbsp;&nbsp;Duge, zakrivljene niti nisu bili autoputevi niti izvori energije niti verski simboli - bili su inteligencija. Životni oblik veći od zvezda i od ogromnih molekulskih oblaka i od svega drugog u astrofizičkoj zoologiji galaksije.
<BR>&nbsp;&nbsp;&nbsp;&nbsp;&nbsp;Kasnije sam saznao da su to bila, pa, tela Drevnih - mada taj izraz vrlo malo znači. U nitima struje prenose i informacije - misli - i hranu, to jest, promene naboja, indukciju i potencijale. Sve teče zajedno. Kao kad bi, u našem telu, šećeri i sinapse bili jedno te isto. Duge, žilave strukture blistale su i plamtele, ali to je bio samo beznačajan sporedni efekat.
<BR>&nbsp;&nbsp;&nbsp;&nbsp;&nbsp;Uostalom, mi jedemo i mislimo i volimo - a neto rezultat, gledan infracrveno - je samo difuzni, crvenkast sjaj.
<BR>&nbsp;&nbsp;&nbsp;&nbsp;&nbsp;Ono najbitnije kod nas možeš da vidiš samo ako se zagledaš u naše vredne sinapse. Ili, ako se povučeš za pet ili šest redova veličine, u našem nejasnom govoru.
<BR>&nbsp;&nbsp;&nbsp;&nbsp;&nbsp;Pa naravno, nejasni smo, u poređenju sa mnogim drugim stvarima koje se ovde dešavaju. Prema lokalnom žargonu, mi govorimo oko pedeset bita u sekundi. Potrebne su nam male talasne dužine i dugo vreme, samo da izrazimo jednu misao.
<BR>&nbsp;&nbsp;&nbsp;&nbsp;&nbsp;Drevni imaju velike talasne dužine, i brzi su. Mi govorimo polako, ali vidimo dobro - veliki delovi našeg mozga posvećeni su stvaranju slike. Obrađuju podatke pre nego što mi stignemo da ih "vidimo".
<BR>&nbsp;&nbsp;&nbsp;&nbsp;&nbsp;Drevni imaju i to. Mislim da nema toga što oni ne mogu.
<BR>&nbsp;&nbsp;&nbsp;&nbsp;&nbsp;Gledao sam te čudne trake kako se njišu, kao morska trava u okeanu vakuuma, i automatski sam pomislio da javim Zemlji za njih. To sam tako dugo radio - emitovao izveštaje kroz tunel našeg traga.
<BR>&nbsp;&nbsp;&nbsp;&nbsp;&nbsp;Naš let do središta Galaksije potrajao je nekoliko stoleća, prema brodskom vremenu. Slao sam emisiju svakih par godina. Zemlja će primiti šifrovano pištanje, znao sam, prilično razvučeno relativističkim efektima. Ali da li će iko slušati?
<BR>&nbsp;&nbsp;&nbsp;&nbsp;&nbsp;Zureći u Drevne, shvatio sam da smo mi samo mušice. Plime i oseke naših civlizacija samo su promene u lakom, neprimetnom povetarcu.
<BR>&nbsp;&nbsp;&nbsp;&nbsp;&nbsp;Sumnjam da ima ičega što Drevni ne mogu da učine.
<BR>&nbsp;&nbsp;&nbsp;&nbsp;&nbsp;Pitanje je šta oni hoće da učine.
</P></TD></TR></TABLE>
<P class="next">
<A HREF=p11.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
