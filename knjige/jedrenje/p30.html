<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>13. SAMO VARVARI
<P>&nbsp;&nbsp;&nbsp;&nbsp;&nbsp;Naravno da su pitali kakva tela. Zvaničnici su krivili lica, ali učinili su kako je rekla Predsednica i već sutra su ih sproveli u hladnu, jarko osvetljenu odaju.
<BR>&nbsp;&nbsp;&nbsp;&nbsp;&nbsp;Porodica se sa strepnjom zgledala kad su shvatili da se ovde čuvaju leševi iz pevea, upakovani kao knjige u bilioteci. Porodica je mnogo puta raspravljala i požalila što su onako postupili prema lešu žene, koji je predskazao ovo izgnanstvo. Ovde je retko pojavljivanje tela iz pevea bivalo pozdravljeno sa iščekivanjem i nekom vrstom groze, jer su leševi po pravilu poticali iz budućnosti.
<BR>&nbsp;&nbsp;&nbsp;&nbsp;&nbsp;Najdželovo oduševljenje pregovorima brzo je iščilelo dok je gledao bledo, unakaženo telo stredovečnog muškarca, nekako okačeno u vazduhu. Po glavi je bila raspoređena masa sićušnih magnetnih čitača. Mogli su da ga "očitaju" prilično dobro, kako reče tehničar. "Izotopska analiza pokazuje da potiče od jedan zarez tri miliona godina uzvremeno."
<BR>&nbsp;&nbsp;&nbsp;&nbsp;&nbsp;"Od čega je umro?" upita Nika, uvek tehno tip.
<BR>&nbsp;&nbsp;&nbsp;&nbsp;&nbsp;"Opekotine od zračenja."
<BR>&nbsp;&nbsp;&nbsp;&nbsp;&nbsp;"Ima li sećanja?"
<BR>&nbsp;&nbsp;&nbsp;&nbsp;&nbsp;Mladić žmirnu kao sova. "Malo. Nedostaje kratkoročno pamćenje, naravno."
<BR>&nbsp;&nbsp;&nbsp;&nbsp;&nbsp;Sećanja, nego šta. Iskidane slike. Isto maglovito nebo, mapirano na liniji od 0,511 miliona elektronvolti. Samo mnogo razvijenije, sa složenim strukturama izuvijanim preko crvenkasto prošaranog neba.
<BR>&nbsp;&nbsp;&nbsp;&nbsp;&nbsp;Još: prazan predeo sa kockastim građevinama. Među njima su puzale neke stvari na tri točka, i izgledalo je da nisu vozila nego živa bića.
<BR>&nbsp;&nbsp;&nbsp;&nbsp;&nbsp;"Ili maške", kiselo reče Najdžel.
<BR>&nbsp;&nbsp;&nbsp;&nbsp;&nbsp;"Ko je to bio?" plašljivo upita Nika.
<BR>&nbsp;&nbsp;&nbsp;&nbsp;&nbsp;"To ne možemo da otkrijemo. Nema otiske ličnosti kakve mi znamo. Sve što mogu da otpakujem su slike. Šta te slike znače, ne možemo da kažemo."
<BR>&nbsp;&nbsp;&nbsp;&nbsp;&nbsp;"Zašto?"
<BR>&nbsp;&nbsp;&nbsp;&nbsp;&nbsp;"Imao je drugačiju moždanu organizaciju. Unutrašnji organi su takođe izmenjeni. On je druga vrsta."
<BR>&nbsp;&nbsp;&nbsp;&nbsp;&nbsp;Angelina se zapanjila. "Izgleda kao mi!"
<BR>&nbsp;&nbsp;&nbsp;&nbsp;&nbsp;Bledi mladić sleže ramenima. "Petljajte sa unutrašnjošću koliko god želite, ali zadržite spoljašnji izgled. Inače ljudi postanu nervozni."
<BR>&nbsp;&nbsp;&nbsp;&nbsp;&nbsp;"Zato ne možete da izvučete mnogo iz njihovih umova?" navaljivala je Angelina.
<BR>&nbsp;&nbsp;&nbsp;&nbsp;&nbsp;"Zato, i zbog kulturnih razlika. Ovaj tip nije gledao svet isto kao mi. To se vidi po načinu na koji je ćuvao sećanja."
<BR>&nbsp;&nbsp;&nbsp;&nbsp;&nbsp;Najdžela je to bacalo u depresiju. Još tela, ali i dalje niko, čak ni bledi pedanti, nije razumeo zašto.
<BR>&nbsp;&nbsp;&nbsp;&nbsp;&nbsp;Kada su otišli da potpišu ugovor, pojavila se Predsednica lično. "Zalazite u teritoriju kojom dominiraju maške, da znate", ozbiljno im reče.
<BR>&nbsp;&nbsp;&nbsp;&nbsp;&nbsp;Najdžel je pretpostavio da je počela da se predomišlja o ceni. Ili joj se možda opet probudio ego. Ništa neobično, pomislio je. "Sigurni ste?"
<BR>&nbsp;&nbsp;&nbsp;&nbsp;&nbsp;"Ne stižu nam mrtve maške. Samo ljudi."
<BR>&nbsp;&nbsp;&nbsp;&nbsp;&nbsp;"Sigurni ste?" značajno upita Nika.
<BR>&nbsp;&nbsp;&nbsp;&nbsp;&nbsp;"Jako pazimo. Drevni se staraju o tome." Ljutito je frknula.
<BR>&nbsp;&nbsp;&nbsp;&nbsp;&nbsp;"Zašto?" navaljivao je Najdžel.
<BR>&nbsp;&nbsp;&nbsp;&nbsp;&nbsp;"Stara pitanja. Imali ste ih i u vaše vreme, a?" Upitan pogled, a potom kao da je počela napamet da recituje. "Prvo, hoće da znaju šta maške smeraju u dalekoj budućnosti. Mnogo maški odlazi u budućnost koristeći Vrte."
<BR>&nbsp;&nbsp;&nbsp;&nbsp;&nbsp;"Da nose podatke napred?" upita Nika.
<BR>&nbsp;&nbsp;&nbsp;&nbsp;&nbsp;"Moguće. Drevni žele da saznaju zašto."
<BR>&nbsp;&nbsp;&nbsp;&nbsp;&nbsp;"I da ih spreče?" upita Najdžel.
<BR>&nbsp;&nbsp;&nbsp;&nbsp;&nbsp;"Pretpostavljam. Ili barem da ih razumeju."
<BR>&nbsp;&nbsp;&nbsp;&nbsp;&nbsp;Nika klimnu. "Kao i mi."
<BR>&nbsp;&nbsp;&nbsp;&nbsp;&nbsp;Predsednica očito nije videla nikakvu dobit u takvom ponašanju. "Zašto? Peve pravi dovoljno problema i ako samo sedite mirno."
<BR>&nbsp;&nbsp;&nbsp;&nbsp;&nbsp;"Mesožderska radoznalost", reče Najdžel.
<BR>&nbsp;&nbsp;&nbsp;&nbsp;&nbsp;Ona frknu. "Detinjasto. Kad bi videli šta sve radim samo da održimo nagnutost..."
<BR>&nbsp;&nbsp;&nbsp;&nbsp;&nbsp;"Da?" upita Angelina. Najdželu je bilo milo što je i ona progovorila, jer ovo mesto ju je prepalo. "Zašto ste nakrivili svoj grad?"
<BR>&nbsp;&nbsp;&nbsp;&nbsp;&nbsp;Predsednica je prezrivo odmeri. "Pa zato što je to lepo. Samo varvarima bi palo na pamet da uopšte pitaju."
</P></TD></TR></TABLE>
<P class="next">
<A HREF=p31.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
