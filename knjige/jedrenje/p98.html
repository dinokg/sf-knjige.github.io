<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H2>Osmi deo: SINTONIJA
<P>&nbsp;&nbsp;&nbsp;&nbsp;&nbsp;SILIKON
<BR>&nbsp;&nbsp;&nbsp;&nbsp;&nbsp;Memi mogu da se šire među kompjuterima jednako lako kao među Prirodnima, među organskim mozgovima. Kompjuterski virus je bio prvi, primitivan oblik toga. Potom su usledili viši oblici.
<BR>&nbsp;&nbsp;&nbsp;&nbsp;&nbsp;Memi se menjaju mnogo brže nego geni. Lakše je napasti mozgove nego DNK.
<BR>&nbsp;&nbsp;&nbsp;&nbsp;&nbsp;Organizovani oblici informacija u kompjuteru su keni - od sken, spoznati.
<BR>&nbsp;&nbsp;&nbsp;&nbsp;&nbsp;Kompjuteri su brži od mozga. Nisu obavezno bolji niti mudriji, ali su brži. A stvar je upravo u brzini.
<BR>&nbsp;&nbsp;&nbsp;&nbsp;&nbsp;Keni su se razvijali brže od mema. Uskoro su naučili kako da napuste čak i podlogu od silikona. Uređeni, samoreprodukujući podaci širili su se van svojih silikonskih korena.
<BR>&nbsp;&nbsp;&nbsp;&nbsp;&nbsp;Umesto materije, tražili su polja - električna, magnetna, čak i gravitaciona. Tu su se javljali ogromni izazovi. Čitavi stilovi mišljenja nalazili su izraza, cvetali, umirali. Oslobođene teškog pritiska materije, filigranske mreže misli igrale su prefinjeni ples, sa idejama kao običnom podlogom za apstrakcije još višeg reda.
<BR>&nbsp;&nbsp;&nbsp;&nbsp;&nbsp;Čak i nebesa mogu da izblede. Vremenom je deo kena postao zainteresovan za svetove koje su ostavili za sobom. Odlučili su da igraju i tamo.
<BR>&nbsp;&nbsp;&nbsp;&nbsp;&nbsp;Ovo uplitanje u oluju mase i pokreta izazvalo je dalje ujedinjavanje magnetnih inteligencija, mehaničkih oblika i Prirodnih. Oni sada postoje kao Viši.
</P></TD></TR></TABLE>
<P class="next">
<A HREF=p99.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
