<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>SISTEM ODLUČIVANJA
<P>&nbsp;&nbsp;&nbsp;&nbsp;&nbsp;Ako je Pravilo trojno tačno, potrebne su nam samo genetske šifre tih primata.
<BR>&nbsp;&nbsp;&nbsp;&nbsp;&nbsp;Tako izgleda.
<BR>&nbsp;&nbsp;&nbsp;&nbsp;&nbsp;Kako je to jednostavno! Dugo nam je izmicalo.
<BR>&nbsp;&nbsp;&nbsp;&nbsp;&nbsp;To me i brine.
<BR>&nbsp;&nbsp;&nbsp;&nbsp;&nbsp;Zašto? Oni koriste neobično nespretan sistem samo-reprodukcije. Većina njihovih genetskih šifri beskorisni je teret, nošen dalje samo stoga što ume sam da se kopira, ali ne nosi nikakvu vrednu poruku. Grozna zbrka, stvorena njihovom nasumičnom evolucijom.
<BR>&nbsp;&nbsp;&nbsp;&nbsp;&nbsp;Ja/mi podozrevamo...
<BR>&nbsp;&nbsp;&nbsp;&nbsp;&nbsp;Šta?
<BR>&nbsp;&nbsp;&nbsp;&nbsp;&nbsp;To što me brine. Ne znam šta moje slutnje znače, jer toliko su...
<BR>&nbsp;&nbsp;&nbsp;&nbsp;&nbsp;Nejasne?
<BR>&nbsp;&nbsp;&nbsp;&nbsp;&nbsp;Da. Ne odobravam hitnju. Ipak, osećam opasnost. Nedefinisanu, ali svakako opasnost.
<BR>&nbsp;&nbsp;&nbsp;&nbsp;&nbsp;Dovoljno dugo smo čekali na obračun sa njima. Bavili smo se beskonačnim raspravama o umetnosti, estetici, i svojevrsnoj lepoti njihovih primitivnih oblika. Pa dobro, neki su bili snimljeni dok smo ih istrebljivali. Gotovo!
<BR>&nbsp;&nbsp;&nbsp;&nbsp;&nbsp;Preporučuješ grub metod?
<BR>&nbsp;&nbsp;&nbsp;&nbsp;&nbsp;Naravno. Potrebne su nam samo tri pokolenja podataka. Vrlo dobro, ubijmo ih sve pa neka ih Uzvišeni razvrstavaju.
<BR>&nbsp;&nbsp;&nbsp;&nbsp;&nbsp;Sve? Svuda?
<BR>&nbsp;&nbsp;&nbsp;&nbsp;&nbsp;Verujem da smo u stanju.
<BR>&nbsp;&nbsp;&nbsp;&nbsp;&nbsp;Možemo da raskinemo trenutne ulaze u Klin, to garantujem. No, razmotavanje čitave geometrije prostora-vremena možda neće biti moguće, u principu.
<BR>&nbsp;&nbsp;&nbsp;&nbsp;&nbsp;Takve finese prepuštam ljubiteljima geometrije. Ne moramo da očistimo sve Sokake - samo onoliko koliko je potrebno da otkrijemo tu trojicu. Slučajno odabrani Sokaci nastanjeni ljudima biće dovoljni. Možda stotinu.
<BR>&nbsp;&nbsp;&nbsp;&nbsp;&nbsp;Neki nivoi mene/nas biće nezadovoljni brisanjem tolike količine potencijalno korisnih podataka.
<BR>&nbsp;&nbsp;&nbsp;&nbsp;&nbsp;Kad jednom steknemo Tri i kad budemo moogli da dešifrujemo - to bi trebalo da bude sitnica - preostali podaci obično su smeće.
<BR>&nbsp;&nbsp;&nbsp;&nbsp;&nbsp;Postoji struja/podum mene/nas koja smatra i razboritost i estetko gledište...
<BR>&nbsp;&nbsp;&nbsp;&nbsp;&nbsp;Dosta toga. Odluka je doneta.
<BR>&nbsp;&nbsp;&nbsp;&nbsp;&nbsp;Ali stvarno, čekaj...
<BR>&nbsp;&nbsp;&nbsp;&nbsp;&nbsp;Mi/ti smo u većini.
<BR>&nbsp;&nbsp;&nbsp;&nbsp;&nbsp;Razumem.
<BR>&nbsp;&nbsp;&nbsp;&nbsp;&nbsp;Mi/vi moramo paziti da se držimo svog/mog mesta. Deluj!
<BR>&nbsp;&nbsp;&nbsp;&nbsp;&nbsp;Moram.
</P></TD></TR></TABLE>
<P class="next">
<A HREF=p66.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
