<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>8. RAZRED MNOGONOŽACA
<P>&nbsp;&nbsp;&nbsp;&nbsp;&nbsp;"Otkuda ti Abraham?"
<BR>&nbsp;&nbsp;&nbsp;&nbsp;&nbsp;Ptica je nekako stvorila Kvat ovde, na mestu na kome više uopšte nije bilo osećanja dodira.
<BR>&nbsp;&nbsp;&nbsp;&nbsp;&nbsp;To je svakako bila Kvat, precizno do ogrebotina na nogama i neobičnih, trzavih pokreta glave. Kako je ptica mogla dovesti Kvat ovamo...? No, i Kvat je, naravno, bila antologijska inteligencija, i mogla je da prikaže ovde neki odeljak sebe, po odluci Viših. Ili nekoga/nečega.
<BR>&nbsp;&nbsp;&nbsp;&nbsp;&nbsp;#Mnogonošci su platili užasnu cenu za njega.# Manifestacija Kvat meškoljila se po stenovitom tlu, ostavljajući otiske po toplom kamenu.
<BR>&nbsp;&nbsp;&nbsp;&nbsp;&nbsp;"Kako?"
<BR>&nbsp;&nbsp;&nbsp;&nbsp;&nbsp;#Tukar'ramin, Prosvetljeni... svi su nestali.#
<BR>&nbsp;&nbsp;&nbsp;&nbsp;&nbsp;"Zato si bila tako ćutljiva."
<BR>&nbsp;&nbsp;&nbsp;&nbsp;&nbsp;#Jedini ulaz u Lavirint je preko Rascepa.#
<BR>&nbsp;&nbsp;&nbsp;&nbsp;&nbsp;"Rascepa? A, onog mesta gde su maške napravile otvor?"
<BR>&nbsp;&nbsp;&nbsp;&nbsp;&nbsp;#On zadire u unutrašnju ivicu ergosfere.#
<BR>&nbsp;&nbsp;&nbsp;&nbsp;&nbsp;"Pa su tvoji..."
<BR>&nbsp;&nbsp;&nbsp;&nbsp;&nbsp;#Leteli su uz ogroman utrošak energije, duž tog unutrašnjeg sloja. Postavili su se. Kad se Rascep otvorio, ušli su.#
<BR>&nbsp;&nbsp;&nbsp;&nbsp;&nbsp;"Ne razumem..."
<BR>&nbsp;&nbsp;&nbsp;&nbsp;&nbsp;#Znali su da moraju iznenaditi mašine. Sve to je bilo neophodno da bi se Abraham brzo uzeo od njih.#
<BR>&nbsp;&nbsp;&nbsp;&nbsp;&nbsp;Najdžel se okrete da pogleda mišićavog, ali ostarelog čoveka koji je malo dalje žvakao neko voće. "Izgleda prilično dobro."
<BR>&nbsp;&nbsp;&nbsp;&nbsp;&nbsp;#Preživeo je. Mnogonošci su se žrtvovali. To je bio jedini način da se oslobode Šifre.#
<BR>&nbsp;&nbsp;&nbsp;&nbsp;&nbsp;"Zašto?"
<BR>&nbsp;&nbsp;&nbsp;&nbsp;&nbsp;#To se ne može odgovoriti.#
<BR>&nbsp;&nbsp;&nbsp;&nbsp;&nbsp;"Zato što je van mog pojmovnog prostora?"
<BR>&nbsp;&nbsp;&nbsp;&nbsp;&nbsp;#Dabre.#
<BR>&nbsp;&nbsp;&nbsp;&nbsp;&nbsp;Uvek će se pitati da li je tuđinac u tom trenutku namerno upotrebio ljudski žargon. Možda je to, prema njenim merilima, bilo ono što bi on, na svoj primatski način, nazvao tugom. Ili bolom. Ili po prirodi nepojmljivog, šalom.
</P></TD></TR></TABLE>
<P class="next">
<A HREF=p96.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
