<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>27. ZRAČNO
<P>&nbsp;&nbsp;&nbsp;&nbsp;&nbsp;Druga, manja Siva Maška narasla je pred njima. Mračno prisustvo.
<BR>&nbsp;&nbsp;&nbsp;&nbsp;&nbsp;Znali su da nema svrhe ući unutra, pa su je gledali kako se primiče. Lebdela je na nebu, kao tamna mrlja među svetlucavim potočićima svetlosti.
<BR>&nbsp;&nbsp;&nbsp;&nbsp;&nbsp;Bez munja, bez udarnih talasa.
<BR>&nbsp;&nbsp;&nbsp;&nbsp;&nbsp;Njihova strepnja je jenjvaala kako su trenuci prolazili, a nije bilo napada. "Izgleda da nam je ova pomogla", reče Nika.
<BR>&nbsp;&nbsp;&nbsp;&nbsp;&nbsp;Najdžel je imao jezivo osećanje da ih maška posmatra isto kao i oni nju. Svi su primetili tiho brujanje, ne u ušima nego u telu, kao da dugi zvučni talasi odzvanjaju u njima, duboki tonovi ispod nivoa čujnosti.
<BR>&nbsp;&nbsp;&nbsp;&nbsp;&nbsp;Skliznula je uvis i počela da nestaje. Glatko je skrenula ka najvećoj svetlucavoj konstrukciji i u Najdželovom umu pojavi se jedna reč: Zračno. Nekako je znao da je to ime, način na koji Siva Maška poima elektronsko-pozitronski život koji se rojio u ovoj noći daleke budućnosti.
<BR>&nbsp;&nbsp;&nbsp;&nbsp;&nbsp;Iznenada Siva Maška nestade u sjaju. Blesak, kao da je naišla na antimateriju i anihirala se. Nekoliko sekundi kasnije prestade i brujanje.
<BR>&nbsp;&nbsp;&nbsp;&nbsp;&nbsp;Ćutke su se zgledali. Je li umrla, pošto je zadatak obavljen? Ili se stopila sa svojim obličjem i sudbinom?
<BR>&nbsp;&nbsp;&nbsp;&nbsp;&nbsp;Siva Maška im je pokazala nešto, ali nisu bili sigurni šta.
</P></TD></TR></TABLE>
<P class="next">
<A HREF=p45.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
