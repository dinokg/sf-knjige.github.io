<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>22. DALEKE BUDUĆNOSTI
<P>&nbsp;&nbsp;&nbsp;&nbsp;&nbsp;Ležeći, bolan, u pukotini vremenjaka, mnogo kasnije, Najdžel se setio davnog vremena kada je bio moguć kontakt između čovečanstva i neverovatne menažerije maški. Uvezao je slomljenu levu ruku i čekao da ga zahvati san. Usmerio se na prošlost jer mu razmišljanje gde bi porodica mogla da bude ne bi nimalo koristilo. Samo zato.
<BR>&nbsp;&nbsp;&nbsp;&nbsp;&nbsp;Onomad su neke maške ubedile članove Najdželove rođene posade da je postojanje u vidu mehaničkog stvorenja i bolje i dugotrajnije od krhkog oblika "organskih" stvorenja. Zato su neki niži pripadnici klase Sive Maške bili spremni da "uključe" - kako rekoše - neke njegove prijatelje. "Uzdizanje", rekoše.
<BR>&nbsp;&nbsp;&nbsp;&nbsp;&nbsp;Postupak je bio bezbolan. Pretvoreni u maške, njegovi prijatelji postali su spretne kutije posađene na skeletni okvir. Retko su se kretali po okolini i kad bi Najdžel pokušao da priča sa njima o tome kako žive izgledali su nekako odsutni - kao da vode telefonski razgovor dok gledaju nešto zanimljivo na televiziji, pomislio je. Ono što su rekli bilo je šuplje i prazno, a ipak nekako jezivo.
<BR>&nbsp;&nbsp;&nbsp;&nbsp;&nbsp;Čekao je nekoliko godina dok se nije ponovo našao u istom Sokaku gde se to desilo. Smestio se iza nekog stenja, na pristojnoj udaljenosti od mesta gde je znao da povremeno dolaze niži oblici Sive Maške. Oni koji su uzdigli njegove prijatelje.
<BR>&nbsp;&nbsp;&nbsp;&nbsp;&nbsp;Oni su imali dobre senzore, i nije mogao da priđe bliže. Jedan od nižih oblika pojavio se i Najdžel je bio siguran ko je to zbog elektromagnetnog zračenja, po spektralnom brujanju i lupnjavi. Počeo je da mu puca u nosače. Oružjem čiju fiziku nije sasvim razumeo, uspeo je da probuši tri rupe. Maška je ućutala, a elektromagnetno zujanje se postepeno prekidalo. Nešto malo se ispentralo napolje i pokušalo da umakne, ali Najdžel ga je, sa velikim zadovoljstvom, pogodio osam puta. Kasnije je saznao da su se niži oblici vratili u Sivu Mašku, pa je morao da se zadovolji ovim jednim.
<BR>&nbsp;&nbsp;&nbsp;&nbsp;&nbsp;O tome je sanjao, a ruka ga je bolela i srce mu je plamtelo u grudima.
<BR>&nbsp;&nbsp;&nbsp;&nbsp;&nbsp;Bio je potpuni mrak i pljuštala je kiša. Bilje se povijalo pod jakim vetrom. Preko neba blesnu munja. Video je zelene i žute pruge kako se izvijaju visoko gore, gde se peve preklapao sam sa sobom u vedro izuvijanoj geometriji.
<BR>&nbsp;&nbsp;&nbsp;&nbsp;&nbsp;Ni traga od Sive Maške.
<BR>&nbsp;&nbsp;&nbsp;&nbsp;&nbsp;Ne, Sivih Maški, ispravio se. To je bila prilično velika greška.
<BR>&nbsp;&nbsp;&nbsp;&nbsp;&nbsp;Dve Sive Maške su se pojavile u Sokaku. Pepeljaste, krupne, i obe su krenule ka zgradama. Setio se zamrznute slike: Bendžamin i Nika i on kako se teturaju ka delovima aparata za Tranzit. Ito i Angelina, okrenuti da beže.
<BR>&nbsp;&nbsp;&nbsp;&nbsp;&nbsp;Vreme je ovde bilo beznadežno prepleteno, zaključio je to još odavno, ali ostalo je isto staro pitanje. Da li je mogao da uradi išta drugo?
</P></TD></TR></TABLE>
<P class="next">
<A HREF=p40.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
