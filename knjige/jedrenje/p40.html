<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>23. IVICA ISTREBLJENJA
<P>&nbsp;&nbsp;&nbsp;&nbsp;&nbsp;Za nekoliko sekundi pre nego što su siva obličja stigla, vikao je: "Transduceri!" - misleći na velike piramidalne klinove koji prenose uskladištenu elektirčnu energiju u gravitacione struje.
<BR>&nbsp;&nbsp;&nbsp;&nbsp;&nbsp;"Koju?" vikala je Nika kroz urlajući, narastajući vetar što su ga podigle Sive Maške.
<BR>&nbsp;&nbsp;&nbsp;&nbsp;&nbsp;Preletao je pogledom sa jedne Sive Maške na drugu. Nika je lupnula doručjem po kontrolnoj ploči i otvorila priključak.
<BR>&nbsp;&nbsp;&nbsp;&nbsp;&nbsp;Koju? Obe? Dva pepeljasta obličja bez primetnog pogona za let. Lebdeći na nevidljivj osi, na nebu koje su ustalasali svojim prolaskom.
<BR>&nbsp;&nbsp;&nbsp;&nbsp;&nbsp;Nisu delovale zajedno. Svaka je reagovala na nagle okrete one druge.
<BR>&nbsp;&nbsp;&nbsp;&nbsp;&nbsp;Jedna je bila bliža, veća, brzo se primicala, i u očajanju je odabrao nju. "Onu!"
<BR>&nbsp;&nbsp;&nbsp;&nbsp;&nbsp;Nika je nanišanila i opalila iz transducera, jednim brzim pokretom priključene šake. Tlo se prope pod njima od oslobođene akustičke sile i svi popadaše. Prednja Siva Maška se strese, ali napredovala je i dalje.
<BR>&nbsp;&nbsp;&nbsp;&nbsp;&nbsp;Ito i Angelina nisu stigli do kuće. Prednja Siva Maška ispusti zrak koji kao da se umotavao sam oko sebe, nalik na svetlucavi plavo-beli plašt oko njih. Zgrčili su se i pali.
<BR>&nbsp;&nbsp;&nbsp;&nbsp;&nbsp;Ivica munje istog časa umrtvi Najdželovu ugrađenu elektroniku. Nekako je uspeo da dopola ustane kad ga ponovo obori nesigurni trzaj umirućih sistema.
<BR>&nbsp;&nbsp;&nbsp;&nbsp;&nbsp;Brujeći, gotovo preopterećena, odbrana mu je balansirala na ivici nestanka.
<BR>&nbsp;&nbsp;&nbsp;&nbsp;&nbsp;Pogledao je uvis, očekujući da će mu to biti poslednji pogled. Tupo je posmatrao prizor dve Sive Maške kako se međusobno bore preko safirno plavog neba. Grčevi su potiskivali pregrejani vazduh. Udarni talas tresnu u njega i on oseti da mu telo poskakuje od njegove sile.
<BR>&nbsp;&nbsp;&nbsp;&nbsp;&nbsp;Pokušao je da zadrži svest, ali ledena tama se sklopi oko njega...
</P></TD></TR></TABLE>
<P class="next">
<A HREF=p41.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
