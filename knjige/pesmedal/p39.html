<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>33. PLIME I OSEKE
<P>&nbsp;&nbsp;&nbsp;&nbsp;&nbsp;Mirisa se osećala izuzetno loše, ali sve je to, razume se, bilo zbog pilule. Ali bar je mogla da se uteši saznanjem da se ovo moglo dogoditi još jednom - kada (i ako!) joj bude dopušteno da ima drugo dete.
<BR>&nbsp;&nbsp;&nbsp;&nbsp;&nbsp;Bilo je neverovatno pomisliti da su doslovce sva pokolenja žena koje su ikada postojale bila prinuđena da trpe ove mesečne neugodnosti tokom pola svog životnog veka. Da li je posredi puka slučajnost, pitala se ona, što se ciklus plodnosti približno poklapao sa ciklusom Zemljinog jedinog džinovskog Meseca? Kakvog li peha da se isto dogodilo i na Talasi, sa njena dva bliska satelita! Možda je u podjednakoj meri bila srećna okolnost što su njihove plime i oseke bile jedva primetne; pomisao na neskladno prožimanje petodnevnog i sedmodnevnog ciklusa bila je tako komično grozna da je naprosto morala da se osmehne i od toga se odmah osetila znatno bolje.
<BR>&nbsp;&nbsp;&nbsp;&nbsp;&nbsp;Bile su joj potrebne nedelje da donese odluku, ali o tome još nije obavestila Lorena - a još manje Branta, koji je imao pune ruke posla opravljajući Kalipso na Severnom Ostrvu. Da li bi učinila to da je on nije ostavio - da uprkos svoj sili pređašnjeg razmetanja i hvalisanja nije ustuknuo bez borbe?
<BR>&nbsp;&nbsp;&nbsp;&nbsp;&nbsp;Ne - bila je to nepoštena, primitivna, čak preljudska reakcija. No, ovakvi instinkti teško su odumirali; Loren joj je kazao, uz izvinjavanje, da su se on i Brant kočoperno hvatali ukoštac u njegovim snovima.
<BR>&nbsp;&nbsp;&nbsp;&nbsp;&nbsp;Nije mogla da krivi Branta; naprotiv, trebalo bi da bude ponosna na njega. Ono što ga je uputilo na sever, gde će ostati sve dok ne skuju svoju sudbinu, bilo je ne kukavičluk već uviđavnost.
<BR>&nbsp;&nbsp;&nbsp;&nbsp;&nbsp;Odluku nije donela naprečac; sada joj je bilo jasno da je ona zacelo nedeljama lebdela negde ispod praga njene svesti. Lorenova privremena smrt podsetila ju je - kao da joj je to podsećanje uopšte bilo potrebno! - da se uskoro moraju zauvek rastati. Ona je znala šta se mora učiniti pre no što se on ponovo otisne ka zvezdama. Svaki njen instinkt govorio joj je da u pravu.
<BR>&nbsp;&nbsp;&nbsp;&nbsp;&nbsp;A šta će Brant reći? Kako će reagovati? To je bio samo jedan u nizu problema sa kojima će morati da se suoči.
<BR>&nbsp;&nbsp;&nbsp;&nbsp;&nbsp;Volim te, Brante, prošaputa ona. Želim da se vratiš, moje drugo dete biće i tvoje.
<BR>&nbsp;&nbsp;&nbsp;&nbsp;&nbsp;Ali, ne i prvo.
</P></TD></TR></TABLE>
<P class="next">
<A HREF=p40.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
