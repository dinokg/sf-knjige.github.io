<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>ASK
<P>&nbsp;&nbsp;&nbsp;&nbsp;&nbsp;Ili ovi zavojevači žele da nas zbune ili kod njih postoji nešto čudno.
<BR>&nbsp;&nbsp;&nbsp;&nbsp;&nbsp;U prvo vreme, njihove moći i znanja izgledahu kako se i očekivati moglo - toliko iznad naših da mi prema njima kao da smo životinje glupe. Zar da se usudimo i da poredimo svoju skromnu mudrost sa njihovom, svoje priproste načine da poredimo sa njihovim nezadrživim mašinama, njihovim umetnostima isceljenja i, naročito, sa erudicijom njihovih pronicljivih pitanja o životu na Jijou? Jasno je bilo da oni imaju na raspolaganju ogromnu količinu i dubinu podataka, a to su sigurno prekopirali iz onog poslednjeg pregleda ove planete, koji je obavljen pre milion godina. Pa ipak...
<BR>&nbsp;&nbsp;&nbsp;&nbsp;&nbsp;Izgleda da ništa ne znaju o lornicima i zukirima.
<BR>&nbsp;&nbsp;&nbsp;&nbsp;&nbsp;Ne uspevaju prikriti uzbuđenje kad mere uhvaćene primerke glavera, kao da je to neko veliko otkriće.
<BR>&nbsp;&nbsp;&nbsp;&nbsp;&nbsp;Pričaju zbunjujuće gluposti o šimpanzama.
<BR>&nbsp;&nbsp;&nbsp;&nbsp;&nbsp;Zapeli su sad da saznaju sve o mulk-paucima, polazeći od naivnih pitanja na koja bi čak i ova neuka gomila višebojnih torusa umela odgovoriti. Čak i kad bi se iz svakog mog torusa znanja odvlenovalo po jedno mladunče tako da mi ništa ne ostane osim nagona, pamćenje i zamaha.
<BR>&nbsp;&nbsp;&nbsp;&nbsp;&nbsp;Pečat Velike biblioteke nedostaje na pramcu velikog broda njihovog koji je odleteo, a stanicu kockastu ostavio na Jijou. Mi smo računali da je odsustvo tog amblema samo znak da su oni neki ilegalci. Prazno mesto na pramcu, negativan simbol, koji znači da se oni stide i kriju.
<BR>&nbsp;&nbsp;&nbsp;&nbsp;&nbsp;A šta ako je to odsustvo značilo nešto više? Mnogo više?
</P></TD></TR></TABLE>
<P class="next">
<A HREF=p56.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
