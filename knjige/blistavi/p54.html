<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H2>Dvanaesti deo: KNJIGA NAGIBA
<P>&nbsp;&nbsp;&nbsp;&nbsp;&nbsp;Predanje
<BR>&nbsp;&nbsp;&nbsp;&nbsp;&nbsp;Postoji jedna reč za koju se od nas traži da je ne pominjemo često, a kad baš moramo, onda šapatom.
<BR>&nbsp;&nbsp;&nbsp;&nbsp;&nbsp;Treki su ti koji od nas traže to, iz razloga učtivosti, poštovanja, a i 'da ne baksuziramo'.
<BR>&nbsp;&nbsp;&nbsp;&nbsp;&nbsp;Ta reč je ime, sastoji se od samo dva sloga, ali Treki radije ne bi da tu malu reč čuju ikada više.
<BR>&nbsp;&nbsp;&nbsp;&nbsp;&nbsp;a sami su sebe nekada zvali tako.
<BR>&nbsp;&nbsp;&nbsp;&nbsp;&nbsp;Tim imenom valjda se i danas služe njihovi rođaci, tamo, napolje, na zvezdanim stazama pet galaksija.
<BR>&nbsp;&nbsp;&nbsp;&nbsp;&nbsp;Rođaci moćni, zastrašujući, odlučni, nemilosrdni, jednoumni.
<BR>&nbsp;&nbsp;&nbsp;&nbsp;&nbsp;Koliko se taj opis silno razlikuje od ovih naših sugrađana čija tela su nagomilani prstenovi. Koliko su drugačiji oni Treki koji i sad lutaju kosmosom, kao bogovi. Ti Jofuri.
<BR>&nbsp;&nbsp;&nbsp;&nbsp;&nbsp;Neke rase koje su se došunjale na Jijo zapravo su i u kosmosu neupadljive, jedva ikome poznate. Takvi su Gheueni i ljudi. Neke druge, kao G'keki i glaveri, imaju određen ugled, ne bogzna kakav, kod onih kojima su potrebne njihove stručne usluge. Huniši u Uri su u svemiru kudikamo poznatiji, do te mere da su ljudska bića znala za njih i pre svoga sletanja i brinula se.
<BR>&nbsp;&nbsp;&nbsp;&nbsp;&nbsp;Ali kažu da svaki klan koji diše kiseonik i leti među zvezdama zna veoma dobro koja su bića nalik na visoke, kupaste gomile prstenova, zloslutne i moćne.
<BR>&nbsp;&nbsp;&nbsp;&nbsp;&nbsp;Kad je doleteo trečki šunjalački brod, G'keki su bacili samo jedan pogled na pridošlice, a onda su se sakrili i nekoliko pokolenja se nisu uopšte pojavljivali; prošao ih je strah tek kad su se uverili da su ovo neki drugačiji prstenovi.
<BR>&nbsp;&nbsp;&nbsp;&nbsp;&nbsp;Kad su gheuenski doseljenici stigli i videli, sa orbite, da su na tlu već prisutni Treki, malo je nedostajalo da odmah odlete dalje; neko vreme se nisu usuđivali ni da siđu sa orbite, a kad su sišli, još dugo nisu smeli da se raspakuju.
<BR>&nbsp;&nbsp;&nbsp;&nbsp;&nbsp;Pa otkud o našim voljenim prijateljima tako zao glas? Kako je moguće da su toliko različiti od onih Trekija koji i sada krstare svemirom, pod onim groznim imenom?
<BR>
<BR>&nbsp;&nbsp;&nbsp;&nbsp;&nbsp;Razmišljanja o Šest naroda. Ovum Pres, leta izgnaničkog 1915.
</P></TD></TR></TABLE>
<P class="next">
<A HREF=p55.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
