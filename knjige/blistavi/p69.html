<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H2>Šesnaesti deo: KNJIGA NAGIBA
<P>&nbsp;&nbsp;&nbsp;&nbsp;&nbsp;Legende
<BR>&nbsp;&nbsp;&nbsp;&nbsp;&nbsp;Uri pričaju o krizi razmnožavanja. Navodno, oni, među zvezdama, žive duže nego na Jijou, zato što raznim veštačkim sredstvima znatno produžuju svoj vek. Ali Urkinja večito želi da joj kese budu pune, ili muževa ili mladunaca. Postoje tehnike da se taj osećaj nadoknadi i kad su kese prazne, ali mnogim Urkinjama to naprosto nije isto.
<BR>&nbsp;&nbsp;&nbsp;&nbsp;&nbsp;Galaktičko društvo strogo postupa prema onima koji preteruju u razmnožavanju, jer oni time prete ravnoteži staroj milijardu godina. Uvek je prisutan strah od novog 'populacionog požara' kao što je bio onaj koji je uništio gotovo polovinu svetova u Trećoj galaksiji, pre stotinak miliona godina.
<BR>&nbsp;&nbsp;&nbsp;&nbsp;&nbsp;Naročito su velika podozrenja onih vrsta koje se razmnožavaju sporo, kao što su Huniši, prema 'nisko-K' vrstama koje izbacuju ikru ili mnogobrojnu mlađ ili mladunčad, kao što čine Uri.
<BR>&nbsp;&nbsp;&nbsp;&nbsp;&nbsp;Legende govore o sukobima zbog ovoga. Kad se sluša kitnjasta urska usmena istorija, pa, ako se pri tome i 'čita između redova', dođe se do utiska da je protiv Ura svojevremeno bila podneta tužba, o kojoj su odlučivali viši nivoi galaktičkog društva.
<BR>&nbsp;&nbsp;&nbsp;&nbsp;&nbsp;Uri su izgubili parnicu. Takođe su izgubili ogorčeni rat za nametanje presude, koji je usledio.
<BR>&nbsp;&nbsp;&nbsp;&nbsp;&nbsp;Neki od gubitnika nisu pristali na kapitulaciju. Okrenuli su jedan brod ka zabranjenim zonama, da tamo tragaju za divljom prerijom koja bi mogla postati njihov dom.
<BR>&nbsp;&nbsp;&nbsp;&nbsp;&nbsp;Za mestom na kome će čuti topot mnogo milijardi urskih nogu.
</P></TD></TR></TABLE>
<P class="next">
<A HREF=p70.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
