<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>ASK
<P>&nbsp;&nbsp;&nbsp;&nbsp;&nbsp;Pljačkaški brod ubrzo je otišao na isti onaj način na koji je došao, u oluji uskovitlanih komadića naše jadne, smrvljene šume. Tornado se za brodom ispružio uvis, kao da sablasna ruka same planete pokušava da sustigne brod i uhvati ga i zadrži.
<BR>&nbsp;&nbsp;&nbsp;&nbsp;&nbsp;Avaj, ovaj odlazak nije bio povod za veliku radost, jer se posada zarekla da će se uskoro vratiti. Dokaz da to ozbiljno misle čučao je blizu vrućeg ožiljka na mestu odakle su uzleteli: jedna crna kocka, pola strelometa široka, na kojoj se nisu videle nikakve crte niti oblici osim jedne rampe koja je vodila u veliki ulazni otvor.
<BR>&nbsp;&nbsp;&nbsp;&nbsp;&nbsp;Mi smo posle doneli blizu tog mesta dva nejaka platnena 'paviljona', šatora zapravo, po zahtevu nekolicine zvezdanih bogova koji su, posle odlaska broda, ostali u toj kocki. Jedan paviljon služio nam je kao zgrada za diplomatske veze sa tim gostima, a drugi, veći, služio je njima da unutra 'pregledaju uzorke'. Ispod tog većeg šatora već je radila ekipa zvezdanih ljudskih bića. U svoje mračne, tajnovite mašine ubacivali su primerke živih bića Jijoa.
<BR>&nbsp;&nbsp;&nbsp;&nbsp;&nbsp;Zajednica ostade u šoku. Mudraci su pozivali da se očuva jedinstvo, ali predstavnici nekih naroda i klanova su otišli, da potraže bezbednost kod svojih. Preostale skupine šćućurile su se na pojedinim mestima u blizini; izaslanici su išli od skupine do skupine, pregovaralo se tiho, krišom. Naime, pregovarali su mnogi sa mnogima, ali niko sa najmlađim narodom.
<BR>&nbsp;&nbsp;&nbsp;&nbsp;&nbsp;Sa ljudima, u ovo vreme, niko nije hteo da razgovara.
</P></TD></TR></TABLE>
<P class="next">
<A HREF=p35.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
