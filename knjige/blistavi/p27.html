<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>ASK
<P>&nbsp;&nbsp;&nbsp;&nbsp;&nbsp;Opredelismo se, dakle, da glumimo da smo krivi za zločin malčice manji, a ne za onaj drugi, malčice veći. Naime, da smo slučajno, a ne namerno nastanjeni ovde gde se to ne sme.
<BR>&nbsp;&nbsp;&nbsp;&nbsp;&nbsp;Niko ne bi mogao poricati jednu očiglednost - da su naši preci pustili nedozvoljeno potomstvo da se širi po planeti ostavljenoj na ugar. Vubenovo vešto vrdanje nagovesti da se to dogodilo nepažnjom, ali da jeste krivica; krivica, samo ne namerna.
<BR>&nbsp;&nbsp;&nbsp;&nbsp;&nbsp;Laž koja ne može dugo odolevati. Kad se arheološki nalazi proseju, detektivi i forenzičari iz velikih Instituta brzo će uočiti da smo dolazili zasebnim brodovima, u velikim vremenskim razmacima, a ne svi odjednom kao mešovita posada jednog broda nasukanog nesrećno na obalu ovu daleku. Ponajgore: među nama je rasa 'vučje štenadi', naša sept rasa, ljudska, koja, po svojim sopstvenim predanjima, nije galaktičkoj kulturi bila uopšte ni poznata do pre nekih tri stotine godina jijoanskih.
<BR>&nbsp;&nbsp;&nbsp;&nbsp;&nbsp;Čemu onda i sam pokušaj takvog blefiranja?
<BR>&nbsp;&nbsp;&nbsp;&nbsp;&nbsp;Iz očaja. I zbog tanušne nade da naši 'gosti' nemaju arheološkog alata niti znanja. Njihov cilj može biti hitno obrušavanje ka skrivenim bogatstvima: prigrabiti, zamesti tragove i odjezditi sa blagom. Sa brodom punim krijumčarene robe. Trgovačka operacija. Jedna ovakva kolonija, čudna, usamljena, puna krivaca, za takve pljačkaše svakako je dobra prilika. Ali i pretnja.
<BR>&nbsp;&nbsp;&nbsp;&nbsp;&nbsp;Jasno im je da imamo znanje i iskustvo o Jijou i da im to može biti od koristi.
<BR>&nbsp;&nbsp;&nbsp;&nbsp;&nbsp;Avaj, prstenovi moji. Zar im nije jasno i to da mi sutra možemo svedočiti o njihovom zločinstvu?
</P></TD></TR></TABLE>
<P class="next">
<A HREF=p28.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
