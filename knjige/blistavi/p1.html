<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>ASK
<P>&nbsp;&nbsp;&nbsp;&nbsp;&nbsp;Moram zatražiti dopuštenje od vas. Od vas, moji prstenovi, koji ste moje različite ličnosti.
<BR>&nbsp;&nbsp;&nbsp;&nbsp;&nbsp;Glasajte sada. Treba li da progovorim, u ime svih nas, spoljašnjem svetu? Hoćemo li se udružiti i postati, još jednom, Ask?
<BR>&nbsp;&nbsp;&nbsp;&nbsp;&nbsp;To je ime kojim se služe ljudi, gheueni i druga bića, kad se obraćaju ovoj hrpi prstenova. Tim imenom su nazivali ovu koaliciju trečkih prstenova kad su je izabirali za mesto mudraca u Zajednici, mudraca koji je postao cenjen i ugledan, i koji sad ocenjuje doprinose svih šest izgnanih rasa i presuđuje u njihovim sporovima.
<BR>&nbsp;&nbsp;&nbsp;&nbsp;&nbsp;Tim istim imenom, 'Ask', pozivaju nas i da kazujemo priče.
<BR>&nbsp;&nbsp;&nbsp;&nbsp;&nbsp;Jesmo li saglasni?
<BR>
<BR>&nbsp;&nbsp;&nbsp;&nbsp;&nbsp;Onda će Ask sada svedočiti... o događajima koji su se desili nama. Takođe o onome što su nam drugi ispričali, a što se desilo njima. Pričaću kao nekakav 'ja', kao da smo mi, članovi ove skupine prstenova, toliko ludi da se sa ovim svetom suočimo kao um samo jedan, usamljen.
<BR>&nbsp;&nbsp;&nbsp;&nbsp;&nbsp;Ask sprema priču. Gladi njene voštane putanje. Oseća uzlazne kovitlace u kojima mirisi priče kruže.
<BR>&nbsp;&nbsp;&nbsp;&nbsp;&nbsp;Nemam 'ja' bolju priču koju bih mogao kazati.
</P></TD></TR></TABLE>
<P class="next">
<A HREF=p2.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
