<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>ASK
<P>&nbsp;&nbsp;&nbsp;&nbsp;&nbsp;Oni lica svoja ne pokazuju. Planovi mogu propasti. Ako neko od nas preživi, svedočiće. Iz tog razloga oni kriju svoj izgled.
<BR>&nbsp;&nbsp;&nbsp;&nbsp;&nbsp;Naši Spisi upozoravaju na tu mogućnost. Izgleda da nam je sudbina sasvim ukleta.
<BR>&nbsp;&nbsp;&nbsp;&nbsp;&nbsp;Ali glas zvezdanog broda sad ispunjava dolinu, sa namerom jasnom da nas umiri.
<BR>&nbsp;&nbsp;&nbsp;&nbsp;&nbsp;"(Jednostavni) naučnici mi smo", kaže taj glas.
<BR>&nbsp;&nbsp;&nbsp;&nbsp;&nbsp;"Istraživanjem (lokalnih, zanimljivih) oblika života bavimo se."
<BR>&nbsp;&nbsp;&nbsp;&nbsp;&nbsp;"Štetni ni za koga nismo."
<BR>&nbsp;&nbsp;&nbsp;&nbsp;&nbsp;Ta proklamacija, izgovorena pucketavim i cijukavim galaktičkim drugim, veoma formalnim jezikom, ponavlja se zatim na još tri-četiri druga standardna jezika, i najzad, zato što su videli i ljude i pane u gomili našoj, i na jeziku onom pomalo vučjem, a to je angliski.
<BR>&nbsp;&nbsp;&nbsp;&nbsp;&nbsp;Onda kažu:
<BR>&nbsp;&nbsp;&nbsp;&nbsp;&nbsp;"Istražujemo (lokalne, jedinstvene) oblike života, u tome poslu tražimo vašu (ljubaznu) pomoć."
<BR>&nbsp;&nbsp;&nbsp;&nbsp;&nbsp;Pa kažu:
<BR>&nbsp;&nbsp;&nbsp;&nbsp;&nbsp;"Znanje o (lokalnoj) biosferi, to vi (sigurno) imate."
<BR>&nbsp;&nbsp;&nbsp;&nbsp;&nbsp;I još:
<BR>&nbsp;&nbsp;&nbsp;&nbsp;&nbsp;"Alate i (korisne) veštine, to mi zauzvrat nudimo."
<BR>&nbsp;&nbsp;&nbsp;&nbsp;&nbsp;"Hoćemo li, u poverenju, (jedni sa drugima) razmenjivati?"
<BR>
<BR>&nbsp;&nbsp;&nbsp;&nbsp;&nbsp;Prisetite se, prstenovi moji, kako su pripadnici naših naroda zbunjeno tada gledali jedni druge. Koliko se poverenja može takvim obećanjima ukazati? Mi koji na Jijou životarimo, već smo prekršioci teški, u očima ogromnih carevina. To su, takođe, ovi u tom novom brodu. Da li je verovatno da dve takve skupine nađu zajedničke interese?
<BR>&nbsp;&nbsp;&nbsp;&nbsp;&nbsp;Naš ljudski mudrac sažeo je ovu situaciju lakonski duhovito. Progunđao je Lester Kembel na angliskom, vrlo mudro:
<BR>&nbsp;&nbsp;&nbsp;&nbsp;&nbsp;"Čupavo će da bude to 'poverenje'!"
<BR>&nbsp;&nbsp;&nbsp;&nbsp;&nbsp;Onda se i počešao pokretom proročkim i prikladnim.
</P></TD></TR></TABLE>
<P class="next">
<A HREF=p18.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
