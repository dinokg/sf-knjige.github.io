<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>PREDGOVOR
<P>&nbsp;&nbsp;&nbsp;&nbsp;&nbsp;"Od Taprobanija do Raja ima četrdeset morskih milja; tu se može čuti zvuk Rajskih Vodoskoka."
<BR>&nbsp;&nbsp;&nbsp;&nbsp;&nbsp;Predanje: prema zapisu fratra Marinjolija (1335. n. e.)
<BR>&nbsp;&nbsp;&nbsp;&nbsp;&nbsp;Zemlja koju sam nazvao Taprobani ne postoji kao takva, ali je devedeset odsto saglasna sa ostrvom Cejlonom (sada Šri Lankom). Iako se u 'Pogovoru' razjašnjava koja se mesta, zbivanja i likovi temelje na činjenicama, čitalac neće mnogo pogrešiti ako pretpostavi da što je priča neverovatnija, to je bliža stvarnosti.
<BR>&nbsp;&nbsp;&nbsp;&nbsp;&nbsp;Naziv 'Taprobani' danas se na engleskom jeziku obično izgovara 'Taprobejn' (u sliku sa 'plejn'), ali to nije tačan klasičan izgovor - što je Milton, razume se, odlično znao:
<BR>&nbsp;&nbsp;&nbsp;&nbsp;&nbsp;"Od Indije i zlatnog Poluostrva i krajnjeg indijskog ostrva Taprobanija..." <EM>Da je za Miltona naziv ostrva odista bio 'Taprobani', a ne 'Taprobejn' vidi se jedino po metrici stiha na izvorniku - prim. prev.</EM>
<BR>
<BR>&nbsp;&nbsp;&nbsp;&nbsp;&nbsp;(Ponovo stečeni Raj, knjiga IV)
</P></TD></TR></TABLE>
<P class="next">
<A HREF=p2.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
