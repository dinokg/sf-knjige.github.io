<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>ZAHVALNICE
<P>&nbsp;&nbsp;&nbsp;&nbsp;&nbsp;Posebnu zahvalnost dugujem Leriju Sešnsu i Džeriju Snajderu koji su mi izračunali položaje Halejeve komete prilikom njenog narednog dolaska. Oni ne snose nikakvu odgovornost za eventualne veće orbitalne poremećaje koje sam je izazvao.
<BR>&nbsp;&nbsp;&nbsp;&nbsp;&nbsp;Naročito sam zahvalan Melvinu Rosu iz Nacionalne laboratorije Lorens Livermor, ne samo na zadivljujućoj zamisli o planetama sa dijamantskim jezgrom, nego i na primercima njegovog (nadam se) istorijskog ogleda o toj stvari.
<BR>&nbsp;&nbsp;&nbsp;&nbsp;&nbsp;Verujem da će moj stari prijatelj dr Luis Alvarez uživati u mojim nesputanim ekstrapolacijama njegovih istraživanja i zahvaljujem mu na velikoj pomoći i nadahnuću iz poslednjih trideset pet godina.
<BR>&nbsp;&nbsp;&nbsp;&nbsp;&nbsp;Velika zahvalnost pripada i Džentriju Liju iz NASA-e - autoru sa kojim sam potpisao 'Kolevku' - zato što mi je lično doneo iz Los Anđelesa u Kolombo prenosivi kompjuter 'Kajpro 2000' koji mi je omogućio da ovu knjigu pišem na raznim egzotičnim i - što je još važnije - samotnim mestima.
<BR>&nbsp;&nbsp;&nbsp;&nbsp;&nbsp;Poglavlja 5, 58 i 59 delimično se temelje na građi preuzetoj iz '2010: Druge odiseje'. (Ako autor ne sme da plagira samoga sebe, koga onda sme?)
<BR>&nbsp;&nbsp;&nbsp;&nbsp;&nbsp;Konačno, nadam se da mi je kosmonaut Aleksej Leonov sada oprostio što sam ga doveo u vezu sa dr Andrejom Saharovom (koji se još nalazio u izgnanstvu u Gorkom kada sam obojici posvetio '2010.') Uz to, izražavam iskreno žaljenje svom predusretljivom moskovskom domaćinu i uredniku Vasiliju Žarčenku zato što sam ga uvalio u grdnu nevolju time što sam od njega pozajmio imena raznih disidenata - od kojih većina, sa zadovoljstvom mogu da kažem, nije više utamničena. Jednoga dana, nadam se, pretplatnici časopisa 'Tehnika maladoži' doći će u priliku da nastave praćenje u nastavcima '2010.' čije je prvobitno izlaženje tako tajanstveno prekinuto...
<BR>
<BR>&nbsp;&nbsp;&nbsp;&nbsp;&nbsp;Artur Č. Klark
<BR>&nbsp;&nbsp;&nbsp;&nbsp;&nbsp;Kolombo, Šri Lanka
<BR>&nbsp;&nbsp;&nbsp;&nbsp;&nbsp;25. april 1987.
<BR>
<BR>&nbsp;&nbsp;&nbsp;&nbsp;&nbsp;Pošto sam završio rad na rukopisu, dogodilo se nešto čudnovato. Sve vreme sam imao utisak da je ovo što pišem plod mašte: izgleda, međutim, da sam bio u zabludi. Razmotrite, naime, sledeće okolnosti:
<BR>
<BR>&nbsp;&nbsp;&nbsp;&nbsp;&nbsp;1. U romanu '2010: Druga odiseja' svemirski brod 'Leonov' kreće se na 'Saharovljev pogon'.
<BR>&nbsp;&nbsp;&nbsp;&nbsp;&nbsp;2. Pola stoleća kasnije, u osmom poglavlju romana '2061: Treća odiseja', svemirske brodove pogoni reakcija zasnovana na 'hladnoj fuziji', sa muonskom katalizom, koju su otkrili Luis Alvarez et al. još pedesetih godina (videti njegovu autobiografiju 'Alvarez', 'NY: Basic Books', 1987).
<BR>&nbsp;&nbsp;&nbsp;&nbsp;&nbsp;3. Prema julskom broju za 1987. časopisa 'Scientific American', dr Saharov trenutno radi na proizvodnji nuklearne energije zasnovanoj na '...hladnoj fuziji sa muonskom katalizom, koja koristi svojstva jedne egzotične, kratkovečne elementarne čestice što stoji u vezi sa elektronom... Zagovornici 'hladne fuzije' ističu da sve ključne reakcije najbolje dejstvuju na samo 900 stepeni...'
<BR>
<BR>&nbsp;&nbsp;&nbsp;&nbsp;&nbsp;(Londonski 'Times', 17. avgust 1987.)
<BR>
<BR>&nbsp;&nbsp;&nbsp;&nbsp;&nbsp;Sa velikim zanimanjem očekujem komentare akademika Saharova i dr Alvareza...
<BR>
<BR>&nbsp;&nbsp;&nbsp;&nbsp;&nbsp;Artur Č. Klark
<BR>&nbsp;&nbsp;&nbsp;&nbsp;&nbsp;Kolombo, Šri Lanka
<BR>&nbsp;&nbsp;&nbsp;&nbsp;&nbsp;10. septembar 1987.
</P></TD></TR></TABLE>
</CENTER>
</BODY>
</HTML>
