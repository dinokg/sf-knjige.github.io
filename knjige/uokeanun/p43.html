<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>8.
<P>&nbsp;&nbsp;&nbsp;&nbsp;&nbsp;Škiljeći u ekran pred sobom, Najdžel prozbori u mikrofon na okovratniku: "Bojim se da ni to ne razumem. Izgleda mi kao još jedno besmisleno ustrojstvo tačaka."
<BR>&nbsp;&nbsp;&nbsp;&nbsp;&nbsp;"Besmisleno za nas, to da." Nikin glas, onako tanušan i dalek, zacvrkutao mu je u uhu.
<BR>&nbsp;&nbsp;&nbsp;&nbsp;&nbsp;"Neka ti bude. Staviću ga u skladište pasivnih podataka." Najdžel pritisnu nekoliko komandnih dugmeta. "Dok si se probijala tunelima dobio sam odgovor od grupe Kardanski. Sećaš li se onog pacova? Pa, to uopšte nije pacov niti bilo koji nama poznat glodar. Jasno je da ne stoji na Zemljinom tlu, a visok je najmanje jedan metar, sudeći prema vidljivom koštanom sklopu njegovih zglobova."
<BR>&nbsp;&nbsp;&nbsp;&nbsp;&nbsp;"Oh! Onda je to naša prva slika vanzemaljskog života", reče Nika uzbuđeno.
<BR>&nbsp;&nbsp;&nbsp;&nbsp;&nbsp;"Upravo tako. Kardanski ju je prosledio specijalnom komitetu NCF-a radi objavljivanja."
<BR>&nbsp;&nbsp;&nbsp;&nbsp;&nbsp;"Zar ne bi trebalo da idemo preko koordinatora Valiere?" U glasu joj je odzvanjala uznemirenost.
<BR>&nbsp;&nbsp;&nbsp;&nbsp;&nbsp;"Ne moraš da se brineš zbog toga, ljubavi. Siguran sam da Novi sinovi drže na kratkoj uzdi sve što izađe iz NSF-a. Njima nije neophodno da se oslanjaju na Valieru."
<BR>&nbsp;&nbsp;&nbsp;&nbsp;&nbsp;"Valiera nije Novi sin" reče Nika plahovito. "Sigurna sam da je neutralan."
<BR>&nbsp;&nbsp;&nbsp;&nbsp;&nbsp;"Nisam ni rekao da je on Novi sin, iako mislim da nije mudro uzeti zdravo za gotovo da on to doista nije. 'Ne postavljam nikakve hipoteze', rekao je Njutn. Nego, najbolje je da nastavimo s radom."
<BR>&nbsp;&nbsp;&nbsp;&nbsp;&nbsp;Najdžel se promeškoljio u stolici i utulio osvetljenje iznad svoje konzole. Mala, skučena soba bila je za oko 5 stepeni hladnija, no što je njemu prijalo. Položaj sedam sagrađen je u velikoj brzini i neke pogodnosti, kao što su odgovarajuća izolacija i valjan sistem cirkulacije vazduha, behu jednostavno prenebregnute.
<BR>&nbsp;&nbsp;&nbsp;&nbsp;&nbsp;Nekoliko trenutaka je proučavao svoje beleške. "U redu. Pokušajmo sa sekvencom 8COOE." Načinio je zabelešku. Teškoća koja je iskrsavala u traganju za informacijama u potpuno nepoznatoj banci kompjutera sastojala se u tome što niste imali nikakvog načina da saznate kako su te informacije katalogizirane. Intuicija mu je govorila da bi prvih nekoliko postavki na tuđiskoj konzoli trebalo da budu opštijeg karaktera u poređenju s potonjim, upravo onako kako je to bilo kod brojčanih postavki u arapskom označavanju. Jadac je, međutim, ležao u tome što čak i u zemaljskim jezicima logično nizanje s leva na desno nije bilo uobičajenije od nizanja odozgo na dole ili pak, bilo kog drugog zamislivog načina. Možda tuđini uopšte i nisu koristili poziciono označavanje.
<BR>&nbsp;&nbsp;&nbsp;&nbsp;&nbsp;Do sada su imali nekakvu sreću. S vremena na vreme, slične postavke na konzoli donosile su slike na ekranu koje su se nalazile u određenom saodnosu. Bilo je tu zajedničkih ustrojstava tačaka, uključujući i one koje su se kretale. Sekvence koje su prikazivale pomenute slučajeve imale su iste prefikse. Ovo je možda upućivalo na poziciono označavanje, a možda je, pak, bio posredi čist slučaj. Do sada je tražio od Nike da koristi samo delić raspoloživih prekidača na konzoli. Neki od njih zasigurno nisu bili prosti kataloški brojevi za dobijanje informacija. Neki su po svoj prilici predstavljali kamandne modalitete. Treći prekidač s desna u osamnaestom redu, na primer, imao je dva fiksna položaja. Da li je jedan značio 'isključeno', a drugi 'uključeno'. Da li je prvi možda značio 'uskladišti ovaj podatak' ili 'uništi ga'? Ukoliko se on i Nika zadrže na uskom prostoru tabele, možda će izbeći suočavanje s previše komandnih modaliteta, pre no što dođu do odredenih vrednih informacija. Nisu želeli da se izlože riziku da potpuno pretresu kompjuter, nasumično uključujući prekidače.
<BR>&nbsp;&nbsp;&nbsp;&nbsp;&nbsp;Najdžel je za trenutak proučavao ekran. Na njemu je treperila neka slika. Izgledalo je da prikazuje tamnocrveni snimak prolaza u brodu. U hodniku se mogao zapaziti jedan savijutak, i dok je Najdžel promatrao prateći natpis, sličan persijskom pismu, koji se pojavio na ekranu, njegova žuta boja prešla je u plavu, a potom iščezla. Čekao je neko vreme i obrazac se ponovo pojavio.
<BR>&nbsp;&nbsp;&nbsp;&nbsp;&nbsp;"Tajanstveno", reče on.
<BR>&nbsp;&nbsp;&nbsp;&nbsp;&nbsp;"Ne verujem da sam videla taj prolaz."
<BR>&nbsp;&nbsp;&nbsp;&nbsp;&nbsp;"To mora biti nešto što je u vezi sa one tri fotografije o kojima je izvestio tim broj tri, prilikom poslednje smene. One potiču iz neprepoznatljivih delova broda."
<BR>&nbsp;&nbsp;&nbsp;&nbsp;&nbsp;"Trebalo bi da to proverimo sa inženjerima", reče Nika. "Ali nešto mi govori da sve tri prikazuju deo broda koji je stradao prilikom prinudnog spuštanja."
<BR>&nbsp;&nbsp;&nbsp;&nbsp;&nbsp;Najdžel skupi usne. "Znaš, upravo mi je palo na pamet da bismo mogli ponešto da zaključimo i na osnovu činjenice da se ovaj natpis pojavljuje i nestaje u periodu od nekoliko sekundi. Naši tuđinski prijatelji bili su, po svoj prilici, sposobni da razrešavaju vremenske deliće kraće od sekunde - ukoliko su ovo mogli da čitaju."
<BR>&nbsp;&nbsp;&nbsp;&nbsp;&nbsp;"To je u stanju bilo koja životinja."
<BR>&nbsp;&nbsp;&nbsp;&nbsp;&nbsp;"Ali samo to. Isključeno je, međutim, da je onaj ko je načinio ovaj brod bio naprosto životinja. Primera radi - oni mali prekidači na konzoli pretpostavljaju korisnike s prstima sličnim čovekovim. Istina, poznajemo životinje sposobne da opaze stvari koje se kreću brže no što se da izmeriti sekundarom, jer bi inače bile brzo uhvaćene i istrebljene. Zanimljivo je zapažanje da su tuđini barem u ovom pogledu slični nama. Idemo dalje. Za svaki slučaj, ovo ću uskladištiti." Pritisnuo je nekoliko dugmića. "A tim broj jedan dobiće zadatak da to proveri."
<BR>&nbsp;&nbsp;&nbsp;&nbsp;&nbsp;Odabrao je nekoliko sekvenci koje su se razlikovale od prethodnih samo po poslednjem broju. Na ekranu se nije ukazao nikakav odgovor. "Jesi li sigurna da prekidač još funkcioniše?" upita Najdžel.
<BR>&nbsp;&nbsp;&nbsp;&nbsp;&nbsp;"Da, koliko ja to mogu da kažem. Merni instrumenti ne pokazuju nikakav pad napona."
<BR>&nbsp;&nbsp;&nbsp;&nbsp;&nbsp;"Vrlo dabro. Pokušaj sad ovo." Izdiktirao je jedan broj.
<BR>&nbsp;&nbsp;&nbsp;&nbsp;&nbsp;Ovog puta ekran je smesta oživeo: haotična crvena kamešanja gotovo kružnih predmeta.
<BR>&nbsp;&nbsp;&nbsp;&nbsp;&nbsp;Jedna dugačka crna crta pružila se preko ekrana. Probila je jedan od mehurova uobličenih na čudan način. U tom mehuriću nazirale su se jedva primetne pojedinosti neke tamne senke. Kod ostalih se to nije dalo zapaziti.
<BR>&nbsp;&nbsp;&nbsp;&nbsp;&nbsp;"Čudno", reče Najdžel. "Izgleda mi kao foto mikrograf. Podseća me na nešto iz mojih studentskih dana: laboratorijska biologija ili tome slično. Poslaću ga Kardenskom."
<BR>&nbsp;&nbsp;&nbsp;&nbsp;&nbsp;Okrenuo je broj direktne linije sa Alfonzusom, preko Položaja sedam, dobio dozvolu i preneo tim vezama informaciju na Zemlju. Ovo je potrajalo nakoliko minuta. Signal se istovremeno uskladištavao u arhivu u Položaju sedam. Alfanzus je služio samo kao kamunikacioni pojačivač. Najdžel je napravio nekoliko zabeleški i naložio Niki da mu da narednu sekvencu.
<BR>&nbsp;&nbsp;&nbsp;&nbsp;&nbsp;"Hej!" Nikin glas ga prenu iz zanetosti zapisivanjem. Na ekranu se videlo nešto glatko, u gumiranom odelu, što je stajalo naspram pozadine od niske paprati. Izgledalo je kao da nema noge već neko polukružno postolje. Videle su se dve ruke i nekakav zdepast izraštaj ispod njih, kao i delmično zatamnjen šlem na vrhu. Kroz njega se nejasno mogao nazreti obris glave. Najdžel je bio uveren da je ovaj snimak načinjen na Zemlji. Izgled paprati beše jednostavan i na neki način poznat.
<BR>&nbsp;&nbsp;&nbsp;&nbsp;&nbsp;Ona prilika u odelu nije se odlikovala drugim pojedinostima, no to nije bilo glavno što je privuklo Najdželovu pažnju. Na slici se, takođe, nalazilo jedno drugo biće, znatno više od prvog, koje očigledno nije imalo nikakvo odelo na sebi. Bilo je prekriveno gustim crnim krznom i stajalo je delimično skriveno u paprati. U glomaznim četvrtastim šakama držalo je nešto nalik na povelik kamen.
<BR>&nbsp;&nbsp;&nbsp;&nbsp;&nbsp;Nika i Najdžel su izvesno vreme razgovarali o ovome. Ona prilika u odelu izgledala je čudno i kao da se silom trudila da stoji uspravno u uslovima gravitacije. Onaj visoki stvor, međutim, onako težak, kosmat i pretećeg izgleda, izazivao je u Najdželu izvesnu nelagodnost. Ma koliko pokušavao, nije uspevao da se otme utisku da je posredi pripadnik ljudske rase.
<BR>&nbsp;&nbsp;&nbsp;&nbsp;&nbsp;Taman je Najdžel otvorio usta da još nešto kaže, kada je zvučnik odjeknuo uzbuđenim muškim glasom: "Svi koji se nalaze u brodu, smesta napolje! Inženjersko odeljenje upravo je izvestilo da je došlo do pada napona u prolazu broj jedanaest. Na jednom drugom nivou zabeležen je porast napona. Bojimo se da bi to moglo da znači buđenje odbrambenog sistema. Smesta napustite brod!"
<BR>&nbsp;&nbsp;&nbsp;&nbsp;&nbsp;"Biće bolje da izadeš, stara moja", reče Najdžel neubedljivo. On je bio bezbedan, ukopan metrima ispod Mesečeve prašine u blizini odaja za prebivanje. Nika se saglasiila i prekinula vezu.
<BR>&nbsp;&nbsp;&nbsp;&nbsp;&nbsp;Najdžel je dugo sedeo zagledan u ono biće na ekranu. Stajalo je donekle okrenuto od kamere s jednom blago uzdignutom nogom. Imao je ipak nekakav čudan osećaj, da taj stvor gleda pravo u njega.
</P></TD></TR></TABLE>
<P class="next">
<A HREF=p44.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
