<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>O NOUMIMA I VREMENU
<P>&nbsp;&nbsp;&nbsp;&nbsp;&nbsp;Noumi su maleni. Uopšteno govoreći, mala stvorenja ne žive dugo. Ali moguće je da žive brzo.
<BR>&nbsp;&nbsp;&nbsp;&nbsp;&nbsp;Dozvolite da objasnim.
<BR>&nbsp;&nbsp;&nbsp;&nbsp;&nbsp;Jedno od najkratkovečnijih bića na Zemlji jeste odrasla obična majska mušica. Ona traje jedan dan. Najdugovečniji stvorovi su borovi 'brislkoun', koji su izgurali 4.700 godina i guraju dalje.
<BR>&nbsp;&nbsp;&nbsp;&nbsp;&nbsp;Moglo bi se učiniti da su, u ovome, majske mušice zeznuta stranka. Međutim, nije važno koliko dugo tvoj život traje, važno je koliko dug izgleda.
<BR>&nbsp;&nbsp;&nbsp;&nbsp;&nbsp;Majskoj mušici jedan jedini sat možda traje koliko jedan vek. Možda ostarele majske mušice sede i jadikuju kako život u ovome minutu nije ni prineti onom divnom, starom dobu, od pre nekoliko minuta, kad je svet bio mlad, kad je sunce izgledalo toliko blistavije i kada su larve pokazivale bar malčice poštovanja. Međutim, drveće, koje nije znamenito po svojim hitrim reakcijama, možda jedva stiže da primeti kako nebo treperi, pre nego što se u stablo usele crvi i suva trulež.
<BR>&nbsp;&nbsp;&nbsp;&nbsp;&nbsp;To sve dođe kao jedna vrsta relativnosti. Što brže živiš, vreme ti se više rasteže. Noumu jedna godina traje koliko deset godina ljudskom biću. Imajte to na umu, ali neka vas ne brine. Njih ne brine. Oni za to čak i ne znaju.
</P></TD></TR></TABLE>
<P class="next">
<A HREF=p2.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
