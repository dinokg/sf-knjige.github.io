<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>8. PREKRŠTENE NOGE ALBERTA M. ČENDLERA
<P>&nbsp;&nbsp;&nbsp;&nbsp;&nbsp;Prekrštene noge Alberta M. Čendlera odskočile su u trzaju, a njegova dugačka stopala, obuvena u cipele od crne rupičaste kože, pala su kao maljevi na pisaći sto Bernija Zlota.
<BR>&nbsp;&nbsp;&nbsp;&nbsp;&nbsp;Čendler je naslonio glavu ukrašenu srebrnastom kosom na meki naslon naslonjača i upitao je:
<BR>&nbsp;&nbsp;&nbsp;&nbsp;&nbsp;"Berni, šta znači ova ruska kriza? Čitao sam samo novine, a one malo šta kažu. Šta si čuo iz Vašingtona? Da li postoji mogućnost otvaranja novih tržišta za nas?"
<BR>&nbsp;&nbsp;&nbsp;&nbsp;&nbsp;Berni je načinio važno lice.
<BR>&nbsp;&nbsp;&nbsp;&nbsp;&nbsp;"Ne može se još ništa reći, Al, ali rekao bih da ne. To ti je još jedan tipičan primer sovjetske dezorganizacije. Mi smo znali već više godina da su Rusi centralizovali celokupnu administraciju i planiranje svih sovjetskih socijalističkih republika u velikom računskom centru u Moskvi. Kako se to moglo i pretpostaviti, oni su loše kopirali ono što smo mi uradili u Vašingtonu. A sada je svo đubre isplivalo na površinu. Centar je prestao da radi, a sovjetske republike su ostale bez kontrole, bez ikakve uprave. Po onome što znamo, u svakom provincijskom gradu - od Kijeva do Vladivostoka - ponovo će se upotrebljavati dečje računaljke, a u takvoj situaciji, uopšte ne verujem da bi za nas postojale veće mogućnosti za prodor na to tržište od onih koje su ranije postojale."
<BR>&nbsp;&nbsp;&nbsp;&nbsp;&nbsp;Čendler se zadovoljno smejao:
<BR>&nbsp;&nbsp;&nbsp;&nbsp;&nbsp;"Pa dobro, Al, srećom to je njihova propast, a ne naša. Zaboga, neki dan sam našao na tavanu novine iz 1958. godine, koje su bile prepune članaka stručnjaka unezverenih zbog činjenice što je Rusija Sputnikom prešla u vođstvo i što nećemo više biti u stanju da odmaknemo russkis-ima. Ti profesionalni proroci su prava đubrad."
<BR>&nbsp;&nbsp;&nbsp;&nbsp;&nbsp;Dok su razgovarali, saobraćajna buka praćena zvukom sirena i truba, postajala je sve veća. Čendler je rekao:
<BR>&nbsp;&nbsp;&nbsp;&nbsp;&nbsp;"Zatvori taj prozor, Berni. Zar ne čuješ buku što dopire spolja? Prosto je neverovatno da se čuje tako jako čak ovde na četrdeset petom spratu."
<BR>&nbsp;&nbsp;&nbsp;&nbsp;&nbsp;Berni je klimnuo glavom.
<BR>&nbsp;&nbsp;&nbsp;&nbsp;&nbsp;"Dobro je zatvoren, AI, a ima i dupla okna. Napolju mora da je zastoj u saobraćaju, baš king size. Ovde postaje sve gore. Neki dan sam otišao do Kvinsa, u Operativni saobraćajni centar Njujorka, i Rokfelou, novi komišner, mi je pokazao svetleću maketu koja mu daje podatke o zastojima u saobraćaju. Znaš: crvene kontrolne lampice u svim ulicama gde se napravila gužva. Pa dobro, cela maketa bila je boje krvi, sav grad je bio blokiran. Zatim sam upitao Rokija: 'A sada, čemu vam služe te informacije?' Odgovorio mi je: 'Ničemu. Šta da uradimo sa njima? Kad se to desi, desi se. Ali bar znamo da je uzaludno da pokušamo da se vratimo kući, pa čekamo da se gužva raskrči. Za sve nas ta maketa je veoma korisna.'"
<BR>&nbsp;&nbsp;&nbsp;&nbsp;&nbsp;Čendler se kratko i resko nasmejao.
<BR>&nbsp;&nbsp;&nbsp;&nbsp;&nbsp;"A kakve su vesti iz Japana, Bernarde? Zar nismo odlučili da idemo u Tokio sledećeg meseca?"
<BR>&nbsp;&nbsp;&nbsp;&nbsp;&nbsp;Zlot je kažiprstom prevukao preko nekoliko redaka na dugačkom listu ispisanom teleksom.
<BR>&nbsp;&nbsp;&nbsp;&nbsp;&nbsp;"Rekao bih da ćemo morati da odložimo putovanje. Od prošle nedelje svi u Tokiju rade u tri smene od po osam sati. Fabrike, kancelarije, dućani. Nisu uopšte više mogli da se miču u celoj Tokiohami. Ovde se kaže da je juče streljano nešto trgovaca i industrijalaca koji su držali otvoreno van svog reda. Bolje je da sačekamo da se situacija normalizuje. U suprotnom rizikovaćemo da odemo tamo i da vidimo da su naši dopisnici ubijeni, ili da je njihovo radno vreme tek kroz sedam dana."
<BR>&nbsp;&nbsp;&nbsp;&nbsp;&nbsp;Čendler je stavio ruku na uvo. Saobraćajna buka je postajala sve zaglušnija.
<BR>&nbsp;&nbsp;&nbsp;&nbsp;&nbsp;"Isuse, Berni, ne uspevam ni da shvatim o čemu, do đavola, govoriš! Šta rade napolju?"
<BR>&nbsp;&nbsp;&nbsp;&nbsp;&nbsp;Sa naporom su otvorili jedan od velikih prozora uokviren teškim duraluminijumom i odmah ih je zapahnuo sladunjavi smrad izduvnih gasova i buka motora i truba, kao neki čvrst predmet.
<BR>&nbsp;&nbsp;&nbsp;&nbsp;&nbsp;Čendler je mirno gledao prostranstvo crvenih i belih svetala automobila. Berni Zlot je počeo da se nervira.
<BR>&nbsp;&nbsp;&nbsp;&nbsp;&nbsp;"Zatvori taj prozor, Al. Ne mogu to da podnesem. Tri godine kako sam ovde nisam ga nikad otvorio."
<BR>&nbsp;&nbsp;&nbsp;&nbsp;&nbsp;Čendler nije poslušao Bernija; pobesneo je, gurnuo je sa svog stola pritiskač hartije, pera, ramove sa slikama dece i počeo je besno da baca sve predmete dole na ulicu, psujući nepoznatu gomilu.
<BR>&nbsp;&nbsp;&nbsp;&nbsp;&nbsp;Čendler je pogledao Bernija zabrinuto, kao što se gledaju ludaci, i odlučno je zatvorio prozor.
<BR>&nbsp;&nbsp;&nbsp;&nbsp;&nbsp;"Bolje je da ga zatvorim, Berni. Spolja dopire gadna hladnoća."
<BR>&nbsp;&nbsp;&nbsp;&nbsp;&nbsp;Naježili su se u sobi koja se odmah ohladila zbog ledenog i prljavog vazduha koji je ušao spolja za ono nekoliko trenutaka.
</P></TD></TR></TABLE>
<P class="next">
<A HREF=p10.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
