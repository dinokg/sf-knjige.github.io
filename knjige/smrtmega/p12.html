<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>11. SEKRETAR SPECIJALNOG PREDSEDNIKOVOG POMOĆNIKA
<P>&nbsp;&nbsp;&nbsp;&nbsp;&nbsp;Sekretar specijalnog predsednikovog pomoćnika napisao je svojim čitkim rukopisom u zaglavlju belog lista:
<BR>&nbsp;&nbsp;&nbsp;&nbsp;&nbsp;"3. februar 1994."
<BR>&nbsp;&nbsp;&nbsp;&nbsp;&nbsp;Njegovo naliv-pero bilo je povezano sa osetljivim elektronskim uređajem koji je merio njegovo pomeranje i prenosio vrednosti repetitoru. Istog trenutka su se ti simboli pojavljivali na papirnoj traci koja je tekla na stolu pored mesta predsednika Vernona. Sekretar je nastavio da piše:
<BR>&nbsp;&nbsp;&nbsp;&nbsp;&nbsp;"Sazvan je vanredni sastank, na zahtev predsednika Džejms L. Vernona, radi razmatranja mogućnosti ostvarivanja programa pružanja pomoći inostranstvu."
<BR>&nbsp;&nbsp;&nbsp;&nbsp;&nbsp;Predsednik Vernon je pogledao jedno po jedno lice ljudi koji su sedeli oko velikog okruglog stola: članovi vlade, nekoliko generala i admirala, pretrpani zvezdicama na epoletama i vanredni savetnici - Kejzer, ekonomista, Vuds, sistematičar, i Čendler, predsednik Megamultipleks Korporejšna.
<BR>&nbsp;&nbsp;&nbsp;&nbsp;&nbsp;"Gospodo. Vi znate da je prošlo već mnogo godina od kako je ova republika ukinula svaki program pomoći inostranstvu. Neki misle da je upravo zahvaljujući tome američka ekonomija mogla da se ponovo podigne, što je diskutabilno i sada nas ne interesuje.
<BR>&nbsp;&nbsp;&nbsp;&nbsp;&nbsp;Razlog zbog koga smo se ovde okupili jeste hitan zahtev za pružanje pomoći koji je uputila japanska vlada. Nije reč o ekonomskoj pomoći. Oni traže hitnu intervenciju koja bi se sastojala od grupe stručnjaka i kontingenta učesnika ekspedicije, čije karakteristike treba tek da budu definisane. Za tu priliku sam pozvao i tri eksperta koji su ovde prisutni i koji su vam isuviše poznati da bih morao da ponavljam njihove kvalifikacije: Kejzer, Vuds i Čendler. Ukratko, stanje u Japanu je sledeće:
<BR>&nbsp;&nbsp;&nbsp;&nbsp;&nbsp;Grad - ili bolje, spoj gradova Tokio - Jokohama, danas poznat kao Tokiohama, dostigao je broj od trideset miliona žitelja i, jednostavno, ne može više da funkcioniše. Uprkos odluci da se crpu sve zalihe od tri smene dnevno, zagušenje u saobraćaju je preveliko. Ništa se ne pomera, nema komunikacije, snabdevanje visi o koncu. Zalihe u gradskim magacinima su dovoljne za manje od 24 časa.
<BR>&nbsp;&nbsp;&nbsp;&nbsp;&nbsp;Bio bi dovoljan bilo kakav slučajan zastoj, pa da milioni ljudi ostane gladno. Jasno je da ne postoje jednostavna sredstva koja bi to sprečila.
<BR>&nbsp;&nbsp;&nbsp;&nbsp;&nbsp;Japanska vlada traži od nas stručnjake za transport, organizaciju, vazdušne mostove, logistiku, jer predviđaju ono najgore. Oni sede na klasičnom buretu punom baruta. Poznate su im studije Keja Vudsa, koji je ovde prisutan, a koji je već pre mnogo godina, pomoću svojih računara predvideo krizu prenaseljenosti. Ukratko, pitaju nas šta treba da čine. Oni znaju da Njujork, ili bolje spoj gradova Bos Voš, broji 50 miliona žitelja, od Bostona do Vašingtona, a ne izgleda da je u opasnosti, pa žele da znaju kakve su to naše organizacione tajne. Za sutra ujutru sam sazvao sve predsednike opština Bos Voša, ali pre toga želim da čujem vaše mišljenje. Pre nego što legalizujemo našu akciju moraćemo da dobijemo saglasnost Kongresa, ali ja želim da saznam odmah o čemu bi trebalo da se izjasni sazvani Kongres. Gospodo, šta možemo da pružimo Japancima? Mr Kejzer, koliko bi to koštalo? Profesore Vuds, kako ćemo to organizovati? Al Čendler, koliko naučnika možeš da nam staviš na raspolaganje? Naše generale pitam: od trenutka kada budete čuli kakve su potrebe, koliko će vam vremena biti potrebno da pokrenete vaša odeljenja?
<BR>&nbsp;&nbsp;&nbsp;&nbsp;&nbsp;General Džekson je otpočeo odmah:
<BR>&nbsp;&nbsp;&nbsp;&nbsp;&nbsp;"Gospodine predsedniče, tražim ovlašćenje da izložim kakve su naše logističke poteškoće, pre rego što se opišu planovi koji bi mogli da ih zanemare."
<BR>&nbsp;&nbsp;&nbsp;&nbsp;&nbsp;Džekson je jedva završio rečenicu, kad se cela ovalna sala našla u mraku. Nekoliko desetina sekundi niko nije progovorio. Tek kada su se svetla ponovo upalila, slabija no pre, a svetleći natpis EMERGENCY LIGHTING se pojavio u okviru maslinaste - kaki boje, kako bi podsetio na svoje pripadništvo vojničkom svetu, ponovo su se začuli glasom. Prvi koji je uzeo reč, bio je predsednik Vernon:
<BR>&nbsp;&nbsp;&nbsp;&nbsp;&nbsp;"Džeki, raspitaj se šta se desilo."
<BR>&nbsp;&nbsp;&nbsp;&nbsp;&nbsp;Sekretar sekretara specijalnog predsednikovog pomoćnika je sa telefonskim slušalicama na ušima slušao poruke iz spoljnog sveta. Promrmljao je nešto sekretaru specijalnog predsednikovog pomoćnika, koji je napisao svojim elektronskim naliv-perom:
<BR>&nbsp;&nbsp;&nbsp;&nbsp;&nbsp;"18.35 časova. Nestanak električne struje prouzrokovan je blackout-om kojim je zahvaćena cela oblast Kolumbije."
<BR>&nbsp;&nbsp;&nbsp;&nbsp;&nbsp;Predsednik Vernon je pročitao glasno poruku i dodao:
<BR>&nbsp;&nbsp;&nbsp;&nbsp;&nbsp;"Izgleda da i mi imamo svoje probleme. Da vidimo kako ćemo rešiti ovaj, pa ćemo tako moći Japancima da damo još jedan savet."
<BR>&nbsp;&nbsp;&nbsp;&nbsp;&nbsp;Smešio se.
<BR>&nbsp;&nbsp;&nbsp;&nbsp;&nbsp;Diskusija se nastavila. Al Čendler je rekao:
<BR>&nbsp;&nbsp;&nbsp;&nbsp;&nbsp;"Mr. President, u normalnim uslovima mogao bih da stavim na raspolaganje tim od dvadesetak najboljih stručnjaka svetskog glasa."
<BR>&nbsp;&nbsp;&nbsp;&nbsp;&nbsp;Predsednik se i dalje smešio:
<BR>&nbsp;&nbsp;&nbsp;&nbsp;&nbsp;"Produži, Al, ionako znamo da uslovi nikad nisu normalni. Izbegnimo tu kuknjavu."
<BR>&nbsp;&nbsp;&nbsp;&nbsp;&nbsp;Al Čendler je neumoljivo nastavio:
<BR>&nbsp;&nbsp;&nbsp;&nbsp;&nbsp;"Sada su naši najtalentovaniji ljudi potpuno zaokupljeni izradom Megamultipleks sistema, kojim su zahvaćene tri četvrtine nacije. U roku od četiri meseca ovaj sistem treba da bude dovršen, jer koristi će biti tek kada u sistem budu uključene sve postojeće veze. Odstraniti sada ljude od ovog posla znači prouzrokovati kašnjenja. Svaki čovek, koga ću uzeti, prouzrokovaće zakašnjenje od jedne do dve nedelje. Stojim na raspolaganju u okviru ovih granica."
<BR>&nbsp;&nbsp;&nbsp;&nbsp;&nbsp;Predsednik Vernon je rekao odlučnim tonom:
<BR>&nbsp;&nbsp;&nbsp;&nbsp;&nbsp;"OK, ovde se nalazimo upravo radi ovakvih proračunavanja, a izaći ćemo sa ovog sastanka sa najprikladnijim odlukama. Kej, daj neku hipotezu projekta."
<BR>&nbsp;&nbsp;&nbsp;&nbsp;&nbsp;Sekretar specijalnog pomoćnika približio je svoju glavu glavi svoga sekretara, a potom je odmah napisao:
<BR>&nbsp;&nbsp;&nbsp;&nbsp;&nbsp;"18.40 časova. Obavešteni smo da su potpunim mrakom zahvaćene države Ilinois, Mičigen, Ohajo, Pensilvanija, Njujork, Konektikat, Rod Ajland, i Masačusets. Nemoguće je predvideti kada će biti uspostavljeno napajanje električnom energijom, ali je sigurno da to neće biti pre nego što protekne 48 časova."
<BR>&nbsp;&nbsp;&nbsp;&nbsp;&nbsp;Predsednik Vernon je ponovo naglas pročitao poruku. Nije se više smešio.
<BR>&nbsp;&nbsp;&nbsp;&nbsp;&nbsp;"Gospodo, ovo kažem bez ironije bilo bi bolje da mi zatražimo pomoć od Japanaca. Od ovog trenutka predmet našeg sastanka je izmenjen i glasi: hitne mere za otklanjanje krize Istočne obale od 3. februara hiljadu devet stotina devedeset četvrte godine. Oskare, premestimo skup u našu operativnu salu. Organizuj to! Sastanak je odložen za deset minuta."
<BR>&nbsp;&nbsp;&nbsp;&nbsp;&nbsp;Specijalni predsednikov pomoćnik je aktivirao interfon koji je imao na stolu, i brzo počeo da izdaje naređenja. Svi su ustali. Iza velikih klizećih vrata stajali su u pripravnosti brojni vojni policajci u uniformi, koji su pratili svakog od prisutnih do liftova obojenih isto tako vojničkom maslinasto-kaki bojom, pa sve do sale u podzemlju. U 18.49 sastanak je nastavljen u novom sedištu. Sada su svi sedeli u polukrugu ispred velikog ekrana, pored koga je neki general sa dve zvezdice na ratnoj uniformi bio spreman da pokrene komande.
<BR>&nbsp;&nbsp;&nbsp;&nbsp;&nbsp;Dž. L. Vernon je naredio:
<BR>&nbsp;&nbsp;&nbsp;&nbsp;&nbsp;"Poslednja obaveštenja na ekran."
<BR>&nbsp;&nbsp;&nbsp;&nbsp;&nbsp;General sa dve zvezdice je pritisnuo seriju dugmadi, a ekran se ispunio jasnim svetlećim slovima:
<BR>
<BR>&nbsp;&nbsp;&nbsp;&nbsp;&nbsp;EKIPE ZA ODRŽAVANJE KONSOLIDEJTID EDISONA KRENULE SU HELIKOPTERIMA U IZVIĐANJE
<BR>&nbsp;&nbsp;&nbsp;&nbsp;&nbsp;USKORO ĆEMO REFERISATI O POKUŠAJIMA STAVLJANJA U POKRET POJEDINAČNIH MREŽA U ILINOISU MIČIGENU NJU JORKU KONEKTIKATU MASAČUSETSU POMOĆU NAPAJANJA IZ TERMIČKIH I/ILI NUKLEARNIH CENTRALA - KOMPLETNA ORGANIZACIJA CIVILNE ZAŠTITE JE U STANJU PRIPRAVNOSTI
<BR>&nbsp;&nbsp;&nbsp;&nbsp;&nbsp;SAČEKAJTE RADI SAOPŠTENJA CIVILNE ZAŠTITE
<BR>
<BR>&nbsp;&nbsp;&nbsp;&nbsp;&nbsp;Dok su ostali još čitali natpis na ekranu, Dž. L. Vernon je ponovo naredio:
<BR>&nbsp;&nbsp;&nbsp;&nbsp;&nbsp;"Dajte mi Filipsa iz Civilne zaštite."
<BR>&nbsp;&nbsp;&nbsp;&nbsp;&nbsp;U istom trenutku ekran se ispraznio, a potom oživeo slovima koja su se pojavljivala brzinom od deset slova u sekundi:
<BR>
<BR>&nbsp;&nbsp;&nbsp;&nbsp;&nbsp;PORUKA DIREKTORA CIVILNE ZAŠTITE
<BR>&nbsp;&nbsp;&nbsp;&nbsp;&nbsp;ZATRAŽIO SAM OD PREDSEDNIKA VERNONA DA PROGLASI VANREDNO STANJE NA CELOM PODRUČJU ISTOČNO OD MISISIPIJA...
<BR>
<BR>&nbsp;&nbsp;&nbsp;&nbsp;&nbsp;Predsednik Vernon je glasno rekao:
<BR>&nbsp;&nbsp;&nbsp;&nbsp;&nbsp;"Đavola je tražio. Dajte mi Filipsa, molim vas."
<BR>
<BR>&nbsp;&nbsp;&nbsp;&nbsp;&nbsp;...HLADAN TALAS POLARNOG VAZDUHA KREĆE SE U PRAVCU ISTOČNO OD MIČIGENA BRZINOM OD SEDAMDESET KILOMETARA NA SAT - OČEKUJU SE SNEŽNE OLUJE NA CELOJ ISTOČNOJ OBALI - POZIVAJU SE SVI DA NE (PONAVLJAM NE... NEGACIJA) KREĆU NA PUT ILI DA SE SELE DA NE BI SMANJILI POKRETLJIVOST SREDSTAVA ZA ODRŽAVANJE I PRUŽANJE POMOĆI - PREPORUČUJE SE NAJVEĆA MOGUĆA ŠTEDNJA ZALIHA ŽIVOTNIH NAMIRNICA BUDUĆI DA U SNABDEVANJU MOGU NASTATI VELIKI ZASTOJI - NE UPOTREBLJAVATI TELEFON SEM U SLUČAJU IZUZETNE POTREBE KAKO BI LINIJE BILE SLOBODNE ZA SLUŽBENA SAOPŠTENJA - SMATRA SE DA ĆE NORMALNA DISTRIBUCIJA ELEKTIČNE ENERGIJE BITI USPOSTAVLJENA ZA 72 ČASA - POTPISAO FILIPS DIREKTOR CIVILNE ZAŠTITE.
<BR>
<BR>&nbsp;&nbsp;&nbsp;&nbsp;&nbsp;General sa dve zvezdice je rekao:
<BR>&nbsp;&nbsp;&nbsp;&nbsp;&nbsp;"Mr. President, Filips je na liniji. Stupili smo u radio vezu."
<BR>&nbsp;&nbsp;&nbsp;&nbsp;&nbsp;Filipsove reči izgovorene kroz nos, mirno, čule su se u celoj sali:
<BR>&nbsp;&nbsp;&nbsp;&nbsp;&nbsp;"Mr. President, nisam još dobio odgovor na svoj teleks kojim sam zahtevao proglašenje vanrednog stanja. Situacija se naglo razvija. Upravo sam dobio vest da je eksplodirala nuklearna centrala u Grejt Neku i Long Ajlandu. Izgleda da je do eksplozije došlo usled kvara na kontrolnim sistemima za slučaj opasnosti. Nadajmo se da će vetar da odnese fallout ka moru, a ne u pravcu Njujorka. Zatražio sam intervenciju vojske i mornarice kako bi se evakuisalo stanovništvo Long Ajlanda u pravcu Masačusetsa ili u pravcu Mejna. Da li ima naređenja?"
<BR>&nbsp;&nbsp;&nbsp;&nbsp;&nbsp;Dž. L. Vernon je potpisao jedan list, dao ga generalu Džeksonu i odgovorio:
<BR>&nbsp;&nbsp;&nbsp;&nbsp;&nbsp;"U redu, Mr. Filips, učinio sam ono što je potrebno. Upravo sam potpisao proglašenje vanrednog stanja, koje je već stupilo na snagu. Pre svega obratimo pažnju na sisteme komunikacija; ukoliko ne uspemo da izvršimo koordinaciju naših akcija..."
<BR>&nbsp;&nbsp;&nbsp;&nbsp;&nbsp;Filips je nastavio:
<BR>&nbsp;&nbsp;&nbsp;&nbsp;&nbsp;"Mr. President, ne verujem da će biti problema. Veze sa vojskom su odlične. Izgleda da se sistem Megamultipleks dokazao. Ne znamo koliko će dugo moći da funkcioniše telefonski sistem bez energije."
<BR>&nbsp;&nbsp;&nbsp;&nbsp;&nbsp;Predsednik Vemon je pokazao rukom u pravcu Al Čendlera:
<BR>&nbsp;&nbsp;&nbsp;&nbsp;&nbsp;"Čendler, ti odgovori na ovo."
<BR>&nbsp;&nbsp;&nbsp;&nbsp;&nbsp;Al Čendler je zgrabio mikrofon.
<BR>&nbsp;&nbsp;&nbsp;&nbsp;&nbsp;"Akumulatori telefonskih centrala mogu mirno da izdrže bar 72 časa. Ako se struja vrati kroz tri dana, nećemo imati problema što se tiče komunikacija. Naravno, najveći deo radio-televizijskih prijemnika Istoka biće stavljen van upotrebe, ali, bar što se radija tiče, možemo se poslužiti srednjim talasima iz Kalifornije."
<BR>&nbsp;&nbsp;&nbsp;&nbsp;&nbsp;Predsednik Vernon je opet dao znak Čendleru:
<BR>&nbsp;&nbsp;&nbsp;&nbsp;&nbsp;"Al, naredi neka dođe neko od tvojih inženjera, biće nam potreban."
<BR>&nbsp;&nbsp;&nbsp;&nbsp;&nbsp;Čendler je odgovorio:
<BR>&nbsp;&nbsp;&nbsp;&nbsp;&nbsp;"Sigurno, Mr. President. Poslaćemo odmah jedan naš helikopter po Edvarda R. Barnesa. Biće nam od velike pomoći."
</P></TD></TR></TABLE>
<P class="next">
<A HREF=p13.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
