<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>20. U MNOGIM BOLNICAMA
<P>&nbsp;&nbsp;&nbsp;&nbsp;&nbsp;U mnogim bolnicama elektrogene grupe za slučaj nužde, instalisane radi obezbeđivanja nesmetane distribucije električne energije u operacione sale, snabdevale su i paljenje i kontrolu gorionika za grejanje. Tako su ova lečilišta nastavila da rade više dana - male tople i organizovane oaze u pustinji leda i nereda. Međutim, u suviše velikom broju klinika, ove jednostavne mere nisu bile predviđene projektom, pa su operacione sale ostale jedini zagrejani i osvetljeni prostori u celoj zgradi. Prestalo se sa operacijama, a operacioni stolovi su sklonjeni da se napravi mesta za improvizovane grupne bolesničke sobe, gde su sklanjani najteži slučajevi, dok su u grupnim i jednokrevetnim sobama lakši bolesnici počeli da umiru od hladnoće.
<BR>&nbsp;&nbsp;&nbsp;&nbsp;&nbsp;Tokom četvrtog dana od početka blackout-a, bande pljačkaša i šakala, svaka od njih homogena po etničkom i socijalnom poreklu, otkrile su bolničke magacine i provalili su u njih ne obraćajući pažnju na pozive na razboritost i čovečnost koje im je upućivalo medicinsko osoblje.
<BR>&nbsp;&nbsp;&nbsp;&nbsp;&nbsp;Bande formirane od dobrostojećih ljudi koji su izašli iz stambenih predgrađa nisu bile ništa manje divlje i agresivne od crnaca i Portorikanaca iz geta. Bile su samo manje efikasne.
<BR>&nbsp;&nbsp;&nbsp;&nbsp;&nbsp;Ken Vojčik i Veli Stivens bili su članovi grupe policajaca koja je napala bolnicu u Stamfordu. Hirurg primarijus je pokušao da ih zaustavi držeći im očinski govor, autoritativan i silovit. Niko nije obraćao pažnju na njega. Samo se Ken Vojčik zaustavio da mu odgovori:
<BR>&nbsp;&nbsp;&nbsp;&nbsp;&nbsp;"Žao nam je, Dok, ali ovde je reč o borbi za život i plašim se da treba da preživi onaj koji ima više uslova za to. A to smo mi, a ne vaši bolesnici, koji će ionako da umru."
<BR>&nbsp;&nbsp;&nbsp;&nbsp;&nbsp;Odgurnuo ga je na stranu i uputio se prema ostavama. Neki mladić iz bolnice, sa hirurškim nožem u ruci, van sebe, skočio je na Kena i zario mu ga je savršeno profesionalno u grudi presekavši mu aortu. Ken je pao na zemlju obilno krvareći. Tada su Veli i drugi počeli da pucaju. Ubili su dva lekara i prešli su u pljačku.
</P></TD></TR></TABLE>
<P class="next">
<A HREF=p22.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
