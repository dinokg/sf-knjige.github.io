<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>95.
<P>&nbsp;&nbsp;&nbsp;&nbsp;&nbsp;Elementi raspleta.
<BR>&nbsp;&nbsp;&nbsp;&nbsp;&nbsp;Hast/Mordekaj me je otpratio u sobu odmah do starog pozorišta, u kojoj je, kad sam gradio Muzej Činjenica, bila smeštena oprema za Magnum Opus. Čuvari su se više bavili Revnosnim, nego mnome; R. se bučno odupirao, protestujući zbog njihovog grubog postupanja.
<BR>&nbsp;&nbsp;&nbsp;&nbsp;&nbsp;Oprema je bila postavljena kao one večeri velikog poraza (kako sam ga onda ocenio). R. i ja smo, svaki ponaosob, zauzeli mesta Hasta i Mordekaja. Uz otupelo, zahvalno uzdržavanje od ikakvog donošenja zaključaka dozvolio sam da budem privezan i namešten. Mora da sam tada već shvatio, iako šapatom, šta se sprema, te da sebe moram kriviti za posledice. Sećam se da sam izgubio svest kad je prekidač uključen. Otvorivši oči, video sam...
<BR>&nbsp;&nbsp;&nbsp;&nbsp;&nbsp;A to je tek bilo pola čuda - video sam!
<BR>&nbsp;&nbsp;&nbsp;&nbsp;&nbsp;...svoje rođeno telo, vreću boleština i starog mesišta, gotovo sasvim mrtvo. To telo se pokrenulo; njegove oči su se otvorile - u tamu; njegove ruke su se podigle do lica; njegovo lice je vrisnulo.
<BR>&nbsp;&nbsp;&nbsp;&nbsp;&nbsp;Pogledao sam nadole na svoje telo s gotovo obeznanjujućim divljenjem. Smem li ga zvati svojim? Ili ono, bar najvećim delom, pripada Revnosnom?
</P></TD></TR></TABLE>
<P class="next">
<A HREF=p129.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
