<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>21.
<P>&nbsp;&nbsp;&nbsp;&nbsp;&nbsp;Kako on izgleda?
<BR>&nbsp;&nbsp;&nbsp;&nbsp;&nbsp;Čovek kome je priroda odredila da bude mršav, debeo je sebi za inat. Sem što kao da mu nedostaju udovi, mogao bi se prikladno predstaviti kao pauk - trbuh naduven a udovi minimalni. Pošto ćelavi, uzgaja zaludnu taštinu začešljavajući preko sjaktave lobanje duge pramenove proređene kose sa strane. Debele naočari uvećavaju pirgave plave oči. Začeci ušnih školjki; često hvatam sebe kako piljim u njih, delimično zato što znam da ga to nervira. Opšta nesupstancijalnost, kao da je njegovo meso samo izvesna količina butera, te se može od njega odsecati bez ikakve štete po onog metalnog Skilmana unutra. Vrlo gadan telesni zadah (onaj isti buter, užegao). Gadan pušački kašalj. Jedna jedina, večita bubuljica s donje strane brade, koju on zove 'madež'.
</P></TD></TR></TABLE>
<P class="next">
<A HREF=p55.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
