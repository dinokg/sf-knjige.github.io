<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>54.
<P>&nbsp;&nbsp;&nbsp;&nbsp;&nbsp;Dok rekonstruišem tu scenu, svet neposredno oko mene, svet pisaće mašine, nereda na stolu, palimpsestnog zida, ritmično se skuplja i nadima, čas omeđen orahovom ljuskom, čas beskonačan. Oči me bole; moje grlo i mozak prožeti su mučninom kao da im je srž razmekšana pokvarenom nekom hranom, ali od čijeg sam se povraćanja jedva uzdržao.
<BR>&nbsp;&nbsp;&nbsp;&nbsp;&nbsp;Stoik, no ne dovoljno stoik a da malo ne zacvilim, ne dovoljno a da ne poželim malo samilosti.
<BR>&nbsp;&nbsp;&nbsp;&nbsp;&nbsp;Pa počni već jednom, Saketi, počni!
<BR>&nbsp;&nbsp;&nbsp;&nbsp;&nbsp;(I Skilman je danas bio bolestan. Ruke, obično nerečite, tresle su mu se od groznice. 'Madež' ispod njegove brade postao je potpuno purpuran, a kad se zakašlje ispušta sumporni zadah, kao od prdeža ili pokvarenog majoneza. Perverzno uživa u simptomima svog raspadanja, kao da su oni svi delovi optužnice koju je podigao protiv izdajstva vlastitog tela.)
</P></TD></TR></TABLE>
<P class="next">
<A HREF=p88.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
