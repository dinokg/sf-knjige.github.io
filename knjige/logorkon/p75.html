<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>42.
<P>&nbsp;&nbsp;&nbsp;&nbsp;&nbsp;Testiraju me. Logor A. je najzad našao zamenu odbegloj Baskovoj - Roberta (Bobija) Fredgrena, industrijskog psihologa kalifornijski razdraganog stila. Poput korpe avgustovskih ribizla, Bobi deluje kao da sadrži čistu sunčevu svetlost. Preplanuo, blistav i besprekorno mlad, on je onakav kakvim Hast sebe zamišlja u svojim snovima. Biće uživanje posmatrati kako ta preplanulost bledi u našim stihijskim dvoranama.
<BR>&nbsp;&nbsp;&nbsp;&nbsp;&nbsp;No njegova lepota nije jedino čega se gnušam. Pre je to (mnogo više) njegov način ponašanja, između disk-džokejskog i zubarskog. Poput disk-džokeja sav je od smeha i umiljatog trućanja, porcija za porcijom blebetavih antianksioznih pesama, plavih nebesa i šarene laže; poput zubara tvrdiće, i dok vrištite, da to, u stvari, ne boli. Njegovo nepoštenje može da odoli najsilovitijim napadima, ono je maltene herojsko. Na primer, ovaj dijalog od juče:
<BR>&nbsp;&nbsp;&nbsp;&nbsp;&nbsp;Bobi: E, sad, kad kažem počinji, okreni stanu i počni da rešavaš probleme. Počinji.
<BR>&nbsp;&nbsp;&nbsp;&nbsp;&nbsp;Ja: Boli me glava.
<BR>&nbsp;&nbsp;&nbsp;&nbsp;&nbsp;Bobi: Lui, ti ne sarađuješ. Eto, ja znam da ti izvrsno možeš da rešiš test kad bi malo razmrdao svoju pamet.
<BR>&nbsp;&nbsp;&nbsp;&nbsp;&nbsp;Ja: Ali pamet me i boli! Drkadžijo, ja sam bolestan. Ne moram da rešavam tvoje proklete testove kad sam ovako bolestan. Takvo je pravilo.
<BR>&nbsp;&nbsp;&nbsp;&nbsp;&nbsp;Bobi: Seti se šta sam juče rekao, Lui - o depresivnim mislima?
<BR>&nbsp;&nbsp;&nbsp;&nbsp;&nbsp;Ja: Rekao si da sam bolestan samo onoliko koliko ja mislim da jesam.
<BR>&nbsp;&nbsp;&nbsp;&nbsp;&nbsp;Bobi: Vidiš, to je već bolje! E, sad, kad kažem počinji, okreni stranu i počni da rešavaš probleme. U redu? (Sa velikim umilnim zirodent osmehom.) Počinji.
<BR>&nbsp;&nbsp;&nbsp;&nbsp;&nbsp;Ja: Jebi se.
<BR>&nbsp;&nbsp;&nbsp;&nbsp;&nbsp;Bobi (ne podižući pogled sa štoperice): Da mi opet pokušamo, hoćemo li? Počinji.
</P></TD></TR></TABLE>
<P class="next">
<A HREF=p76.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
