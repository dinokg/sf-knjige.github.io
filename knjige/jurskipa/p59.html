<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>KONTROLA
<P>&nbsp;&nbsp;&nbsp;&nbsp;&nbsp;Tim je bio zapanjen kad je video da se ekrani u kontrolnoj sobi pale i gase. Leksi reče: "Šta se dogodilo?"
<BR>
<BR>&nbsp;&nbsp;&nbsp;&nbsp;&nbsp;Tim je video da doktor Grant netremice gleda u ekrane i pažljivo pomera ruku ka kompjuteru. "Ja ne znam ništa o kompjuterima", reče Grant i odmahnu glavom.
<BR>&nbsp;&nbsp;&nbsp;&nbsp;&nbsp;Ali Tim je već skliznuo na sedište. Brzo je dodirivao ekran. Na video ekranima, mogao je da vidi kako se broz približava Puntarenasu. Sada je bio samo oko dvesta jardi od doka. Na drugom monitoru video je kolibu i raptore koji su visili s tavanice. Preko radija, čuo je njihovo režanje.
<BR>&nbsp;&nbsp;&nbsp;&nbsp;&nbsp;"Učini nešto, Timi", reče Leksi.
<BR>&nbsp;&nbsp;&nbsp;&nbsp;&nbsp;Pritisnuo je SETGRIDS DNL, iako je bleskalo.
<BR>&nbsp;&nbsp;&nbsp;&nbsp;&nbsp;Ekran je odgovorio:
<BR>
<BR>&nbsp;&nbsp;&nbsp;&nbsp;&nbsp;UPOZORENJE: PREKINUTO IZVRŠAVANJE KOMANDE (SLABO POM NAPAJANJE)
<BR>&nbsp;&nbsp;&nbsp;&nbsp;&nbsp;"Šta to znači?" upita Tim.
<BR>&nbsp;&nbsp;&nbsp;&nbsp;&nbsp;Đenaro pucnu prstima. "To se već desilo. To znači da je pomoćno napajanje slabo. Moraš da uključuiš glavno napajanje."
<BR>&nbsp;&nbsp;&nbsp;&nbsp;&nbsp;"Moram?"
<BR>&nbsp;&nbsp;&nbsp;&nbsp;&nbsp;Pritisnuo je ELECTRICAL MAIN.
<BR>
<BR>&nbsp;&nbsp;&nbsp;&nbsp;&nbsp;Tim je zavapio.
<BR>&nbsp;&nbsp;&nbsp;&nbsp;&nbsp;"Šta sad radiš?" upita Grant. Ceo ekran je počeo da bleska.
<BR>&nbsp;&nbsp;&nbsp;&nbsp;&nbsp;Tim je pritisnuo MAIN.
<BR>&nbsp;&nbsp;&nbsp;&nbsp;&nbsp;Ništa se nije dogodilo. Ekran je nastavio da bleska.
<BR>&nbsp;&nbsp;&nbsp;&nbsp;&nbsp;Tim je pritisnuo MAIN GRID P. U želudcu je osetio bol od straha.
<BR>
<BR>&nbsp;&nbsp;&nbsp;&nbsp;&nbsp;GLAVNA MREŽA NAPAJANJA NIJE AKTIVNA/SAMO POMOĆNO NAPAJANJE
<BR>
<BR>&nbsp;&nbsp;&nbsp;&nbsp;&nbsp;Ekran je i dalje bleskao. Pritisnuo je MAIN SET 1.
<BR>
<BR>&nbsp;&nbsp;&nbsp;&nbsp;&nbsp;AKTIVIRANO GLAVNO NAPAJANJE
<BR>
<BR>&nbsp;&nbsp;&nbsp;&nbsp;&nbsp;Sva svetla u sobi se upališe. Svi ekrani monitora prestadoše da bleskaju. "Hej! U redu je!"
<BR>&nbsp;&nbsp;&nbsp;&nbsp;&nbsp;Tim je pritisnuo RESET GRIDS. Za trenutak ništa se nije događalo. Bacio je pogled na video monitore, a zatim nazad na glavni ekran. Grant reče nešto što Tim nije čuo, čuo je samo napetost u njegovom glasu. Posmatrao je Tima, zabrinut.
<BR>
<BR>&nbsp;&nbsp;&nbsp;&nbsp;&nbsp;Tim je osećao kako mu srce lupa u grudima. Leksi je vikala na njega. Više nije želeo da gleda video monitore. Čuo je kako se u kolibi šipke savijaju, raptori reže. Čuo je kako Malkolm kaže: "Blagi Bože..."
<BR>&nbsp;&nbsp;&nbsp;&nbsp;&nbsp;Pritisnuo je LODGE.
<BR>
<BR>&nbsp;&nbsp;&nbsp;&nbsp;&nbsp;OZNAČI BROJ MREŽE ZA AKTIVIRANJE
<BR>
<BR>&nbsp;&nbsp;&nbsp;&nbsp;&nbsp;U beskonačno zamrznutom trenu nije mogao da se seti broja, ali onda se prisetio F4 i pritisnuo to.
<BR>
<BR>&nbsp;&nbsp;&nbsp;&nbsp;&nbsp;AKTIVIRA SE MREŽA KOLIBE
<BR>
<BR>&nbsp;&nbsp;&nbsp;&nbsp;&nbsp;Na video monitoru video je eksploziju iskri koje su prštale sa tavanice hotelske sobe. Monitor je blesnuo belom bojom. Leksi viknu: "Šta si uradio?" ali gotovo istog trenutka prizor se vratio i oni ugledaše raptore, uhvaćene između šipki, kako se koprcaju i vrište u vrelom slapu iskri, dok se Maldun i ostali raduju, glasova pištavih preko radija.
<BR>&nbsp;&nbsp;&nbsp;&nbsp;&nbsp;"To je to", reče Grant i potapša Tima po leđima. "To je to! Uspeo si!"
<BR>&nbsp;&nbsp;&nbsp;&nbsp;&nbsp;Svi su stajali i skakali gore-dole, kada Leksi upita: "A šta je s brodom?"
<BR>&nbsp;&nbsp;&nbsp;&nbsp;&nbsp;"Čim?"
<BR>&nbsp;&nbsp;&nbsp;&nbsp;&nbsp;"Brodom", reče ona i pokaza za ekran.
<BR>&nbsp;&nbsp;&nbsp;&nbsp;&nbsp;Na monitoru, zgrade iza pramca broda bile su mnogo veće i kretale su se udesno, kako se brod okretao ulevo i pripremao za pristajanje. Video je kako se mornari kreću prema pramcu i pripremaju za vezivanje.
<BR>&nbsp;&nbsp;&nbsp;&nbsp;&nbsp;Tim se uzvera na sedište i zablenu u početni ekran.
<BR>&nbsp;&nbsp;&nbsp;&nbsp;&nbsp;Proučavao ga ekran. TeleCom VBB i TeleCom RSD ličili su kao da imaju neke veze sa telefonima. Pritisnuo je TELECOM RSD
<BR>
<BR>&nbsp;&nbsp;&nbsp;&nbsp;&nbsp;IMATE 23 POZIVA NA ČEKANJU I/ILI PORUKA
<BR>&nbsp;&nbsp;&nbsp;&nbsp;&nbsp;ŽELITE LI DA IH SADA PRIMITE?
<BR>
<BR>&nbsp;&nbsp;&nbsp;&nbsp;&nbsp;On pritisnu NE.
<BR>&nbsp;&nbsp;&nbsp;&nbsp;&nbsp;"Možda je i brod bio jedan od poziva na čekanju", reče Leksi. "Možda si tako mogao da dobiješ telefonski broj!"
<BR>&nbsp;&nbsp;&nbsp;&nbsp;&nbsp;Nije obraćao pažnju na nju.
<BR>
<BR>&nbsp;&nbsp;&nbsp;&nbsp;&nbsp;UNESI BROJ KOJI HOĆEŠ DA POZOVEŠ ILI PRITISNI F" ZA IMENIK
<BR>
<BR>&nbsp;&nbsp;&nbsp;&nbsp;&nbsp;Pritisnuo je F7 i odjednom imena i brojevi ispuniše ekran, ogroman imenik. Nije bio azbučni i trebalo je neko vreme vizuelnog pretraživanja pre nego što je našao ono što je tražio:
<BR>
<BR>&nbsp;&nbsp;&nbsp;&nbsp;&nbsp;VLS EN B. (FREDI) 708-3902
<BR>
<BR>&nbsp;&nbsp;&nbsp;&nbsp;&nbsp;Sad mu je preostalo samo da otkrije kako da nazove broj. Pritisnuo je niz dugmića na dnu ekrana:
<BR>
<BR>&nbsp;&nbsp;&nbsp;&nbsp;&nbsp;NAZOVI SAD ILI NAZOVI KASNIJE?
<BR>
<BR>&nbsp;&nbsp;&nbsp;&nbsp;&nbsp;Pritisnuo je NAZOVI SAD.
<BR>
<BR>&nbsp;&nbsp;&nbsp;&nbsp;&nbsp;ŽAO NAM JE, POZVANI BROJ NIJE MOGUĆE DOBITI (GREŠKA-598)
<BR>&nbsp;&nbsp;&nbsp;&nbsp;&nbsp;MOLIMO VAS POKUŠAJTE KASNIJE
<BR>
<BR>&nbsp;&nbsp;&nbsp;&nbsp;&nbsp;Ponovo je pokušao.
<BR>&nbsp;&nbsp;&nbsp;&nbsp;&nbsp;Čuo je signal da je veza slobodna, zatim zvuk brojeva koji se automatski pozivaju, brzo, jedan za drugim.
<BR>&nbsp;&nbsp;&nbsp;&nbsp;&nbsp;"Je li to to?" upita Grant.
<BR>&nbsp;&nbsp;&nbsp;&nbsp;&nbsp;"Dosta dobro, Time". "Ali gotovo su tamo." Na ekranu, mogli su da vide pramac broda koji se približava doku u Pountarenasu. Čuli su pisak, a zatim glas reče: "Ah, halo, Džone, Fredi ovde. Čuješ li, prijem?"
<BR>&nbsp;&nbsp;&nbsp;&nbsp;&nbsp;Tim podiže slušalicu na telefonu na konzoli, ali začu samo signal da je veza slobodna.
<BR>&nbsp;&nbsp;&nbsp;&nbsp;&nbsp;"Ah, halo Džone, Fredi ovde, prijem."
<BR>&nbsp;&nbsp;&nbsp;&nbsp;&nbsp;"Odgovori", reče Leksi.
<BR>&nbsp;&nbsp;&nbsp;&nbsp;&nbsp;Sad su svi dizali slušalice, gde god su videli telefon, ali čuli su samo signale slobodne veze. Najzad, Tim ugleda telefon pričvršćen sa strane konzole, na kome je treptalo svetlo.
<BR>&nbsp;&nbsp;&nbsp;&nbsp;&nbsp;"Ah, halo, kontrola. Ovde Fredi. Čuješ me, prijem?"
<BR>&nbsp;&nbsp;&nbsp;&nbsp;&nbsp;Tim je dohvatio slušalicu. "Halo, ovde Tim Marfi i trabam da..."
<BR>&nbsp;&nbsp;&nbsp;&nbsp;&nbsp;"Ah, kaži ponovo. Nisam čuo, Džone.
<BR>&nbsp;&nbsp;&nbsp;&nbsp;&nbsp;"Nemojte da pristajete! Čujete li me?"
<BR>&nbsp;&nbsp;&nbsp;&nbsp;&nbsp;Stanka. Onda zbunjen glas reče: "Zvuči kao neko prokleto derište."
<BR>&nbsp;&nbsp;&nbsp;&nbsp;&nbsp;Tim reče: "Nemojte da pristajete! Vratite se na ostrvo!"
<BR>&nbsp;&nbsp;&nbsp;&nbsp;&nbsp;Glasovi su se činili udaljeni i kreštavi. "Da li je on... reče li Marfi?" Drugi glas reče: "Nisam čuo... ime."
<BR>&nbsp;&nbsp;&nbsp;&nbsp;&nbsp;Tim uznevereno pogleda ostale. Đenaro dohvati slušalicu. "Ja ću. Imaš li njegovo ime?"
<BR>&nbsp;&nbsp;&nbsp;&nbsp;&nbsp;Čulo se oštro pucketanje statičkog šuma. "...mora da je neka šala ili...jebeni radio-amater...ešto."
<BR>&nbsp;&nbsp;&nbsp;&nbsp;&nbsp;Tim je radio za tastaturom; mora da je postojao način da saznaju ko je Fredi...
<BR>&nbsp;&nbsp;&nbsp;&nbsp;&nbsp;Čujete li me?" reče Đenaro u telefon. "Ako me čujete, odmah odgovorite, prijem."
<BR>&nbsp;&nbsp;&nbsp;&nbsp;&nbsp;"Sine", stiže otegnuo odgovor, "ne znamo koji si, kog đavola, ali uopšte nisi smešan, a mi moramo da pristanemo i imamo posla. Sada se predstavi kako treba ili se skidaj s ovog kanala."
<BR>&nbsp;&nbsp;&nbsp;&nbsp;&nbsp;Tim je posmatrao kako se na ekranu štampa FAREL, FREDERIK D. (KAPET.)
<BR>&nbsp;&nbsp;&nbsp;&nbsp;&nbsp;"Poslušajte ovo kao predstavljanje, kapetane Farel", reče Đenaro. "Ako smesta ne okrenete brod i vratite se na ovo ostrvo, ogrešićete se o član 509 Jedinstvenog pomorskog akta i podleći ćete ukidanju licence, penalima u visini od pedeset hiljada dolara i možete dobiti pet godina zatvora. Čujete li?"
<BR>&nbsp;&nbsp;&nbsp;&nbsp;&nbsp;Tišina.
<BR>&nbsp;&nbsp;&nbsp;&nbsp;&nbsp;"Čujete li, kapetane Farel?"
<BR>&nbsp;&nbsp;&nbsp;&nbsp;&nbsp;A onda, iz daljine, čuli su kako glas kaže: "Čujem", a drugi glas je rekao: "All ahead stern." Brod je počeo da se okreće od doka.
<BR>&nbsp;&nbsp;&nbsp;&nbsp;&nbsp;Leksi poče da se raduje. Tim se strovalio nazad u stolicu i obrisao znoj s čela.
<BR>&nbsp;&nbsp;&nbsp;&nbsp;&nbsp;Grant reče: "Šta je to Jedinstveni pomorski akt?"
<BR>&nbsp;&nbsp;&nbsp;&nbsp;&nbsp;"Otkud znam?" reče Đenaro.
<BR>&nbsp;&nbsp;&nbsp;&nbsp;&nbsp;Svi su sa zadovoljstvom posmatrali ekran. Brod je sasvim sigurno odlazio od obale.
<BR>&nbsp;&nbsp;&nbsp;&nbsp;&nbsp;"Mislim da je teži deo završen", reče Đenaro.
<BR>&nbsp;&nbsp;&nbsp;&nbsp;&nbsp;Grant odmahnu glavom. "Teži deo", reče on, "tek počinje."
</P></TD></TR></TABLE>
<P class="next">
<A HREF=p60.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
