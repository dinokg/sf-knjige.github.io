<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>6.
<P>&nbsp;&nbsp;&nbsp;&nbsp;&nbsp;Želeli smo da vam pružimo
<BR>&nbsp;&nbsp;&nbsp;&nbsp;&nbsp;neuporedivo brijanje. Rekli smo,
<BR>&nbsp;&nbsp;&nbsp;&nbsp;&nbsp;vreme je da se licu muškarca
<BR>&nbsp;&nbsp;&nbsp;&nbsp;&nbsp;posveti malo više ljubavi. Rekli
<BR>&nbsp;&nbsp;&nbsp;&nbsp;&nbsp;smo, s Ubikovim samonavijajućim,
<BR>&nbsp;&nbsp;&nbsp;&nbsp;&nbsp;beskonačnim nožićem, prevučenim
<BR>&nbsp;&nbsp;&nbsp;&nbsp;&nbsp;švedskim hromom, svršeno je s
<BR>&nbsp;&nbsp;&nbsp;&nbsp;&nbsp;danima greb-greb brijanja. Zato
<BR>&nbsp;&nbsp;&nbsp;&nbsp;&nbsp;probajte Ubik. I predajte se
<BR>&nbsp;&nbsp;&nbsp;&nbsp;&nbsp;ljubavi. Pažnja: koristiti samo
<BR>&nbsp;&nbsp;&nbsp;&nbsp;&nbsp;prema uputstvu. I uz mere
<BR>&nbsp;&nbsp;&nbsp;&nbsp;&nbsp;predostrožnosti...
<BR>
<BR>&nbsp;&nbsp;&nbsp;&nbsp;&nbsp;"Dobro došli na Lunu", reče Zoe Virt vedra, veselih očiju, uveličanih trouglastim naočarima s crvenim okvirom. "Preko mene, gospodin Hauard pozdravlja sve i svakoga od vas, a naročito gospodina Glena Ransitera, što nam je stavio na raspolaganje svoju arganizaciju - i posebno vas, narode. Ovaj podpovršinski hotelski apartman, koji je dekorisala umetnički obdarena sestra gospodina Hauarda, Lada, udaljen je samo tri stotine metara u pravoj liniji od industrijskih i naučnoistraživačkih objekata, u koje su, kako veruje gospodin Hauard, ubačeni neprijatelji. Vaše kolektivno prisustvo u ovoj sobi, prema tome, trebalo bi već da ometa psioničke sposobnosti Holisovih agenata, a ta pomisao nam je svima ugodna." Načinila je pauzu i obuhvatila ih pogledom. "Ima li nekih pitanja?"
<BR>&nbsp;&nbsp;&nbsp;&nbsp;&nbsp;Baratajući oko svoje opreme za ispitivanje, Džo Čip se nije osvrtao na nju; uprkos izričitom uslovu njihove mušterije, nameravao je da izmeri okolno psioničko polje. Tokom jednočasovnog putovanja sa Zemlje da te odluke došli su on i Glen Ransiter.
<BR>&nbsp;&nbsp;&nbsp;&nbsp;&nbsp;"Ja imam jedno pitanje", reče Fred Zafski, podigavši ruku. Zatim se zakikota: "Gde je kupatilo?"
<BR>&nbsp;&nbsp;&nbsp;&nbsp;&nbsp;"Svako od vas dobiće minujaturnu kartu na kojoj će to biti naznačeno", reče Zoe Virt. Klimnula je bezbojnoj pomoćnici, koja je počela da deli šarene i sjajne papirne karte. "Ovaj apartman opremljen je kuhinjom u kojoj su svi uređaji besplatni, odnosno ne stavljaju se u pogon kovanim novcem", nastavi ona. "Očigledno, vlasnik se izložio grdnom trošku prilikom izgradnje ove stambene jedinice; dovoljno prostrane za dvadeset osoba, koja pored ostalog, raspolaže autonomnim sistemom za ciklično obnavljanje vazduha, grejanjem i vodom, neobično raznavrsnom zalihom hrane, kao i internim televizijskim sistemom i haj-faj polifonijskim gramofonskim ozvučenjem - ova dva poslednja sredstva ipak se, za razliku od kuhinje, stavljaju u pogon pomoću novčića. Da bi vam se pomoglo u korišćenju ovih sredstava za rekreaciju, u sobi za razonodu postavljen je automat za sitninu."
<BR>&nbsp;&nbsp;&nbsp;&nbsp;&nbsp;"Na mojoj karti vidi se samo devet spavaćih saba", reče Al Hamond.
<BR>&nbsp;&nbsp;&nbsp;&nbsp;&nbsp;"U svakoj sobi nalaze se po dva ležaja vojnog tipa", reče Zoe Virt. "Dakle ukupno osamaest postelja. Uz to, ima pet bračnih kreveta, što će onima od vas koji žele da spavaju zajedno olakšati boravak ovde."
<BR>&nbsp;&nbsp;&nbsp;&nbsp;&nbsp;"Ja imam jedno pravilo o skupnom spavanju mojih službenika", reče Ransiter razdražljivo.
<BR>&nbsp;&nbsp;&nbsp;&nbsp;&nbsp;"Za ili protiv?" upita Zoe Virt.
<BR>&nbsp;&nbsp;&nbsp;&nbsp;&nbsp;"Protiv." Ransiter zgužva svoju kartu i baci je na metalni, zagrejani pod. "Nisam navikao da mi se kaže..."
<BR>&nbsp;&nbsp;&nbsp;&nbsp;&nbsp;"Ali vi nećete ostati ovde, gospodine Ransitere", istače gospođica Virt. "Zar se ne vraćate na Zemlju čim vaši službenici počnu da obavljaju svoje zadatke?" Osmehnula mu se svojim profesionalnim osmehom.
<BR>&nbsp;&nbsp;&nbsp;&nbsp;&nbsp;Ransiter se obrati Džou Čipu: "Imate li ma kakve očitane podatke psi-polja?"
<BR>&nbsp;&nbsp;&nbsp;&nbsp;&nbsp;"Prvo moram da dobijem očitavanje prativpolja koje proizvode naši inercijalci", reče Džo.
<BR>&nbsp;&nbsp;&nbsp;&nbsp;&nbsp;"To je trebalo da uradite na putu," reče Ransiter.
<BR>&nbsp;&nbsp;&nbsp;&nbsp;&nbsp;"Da li vi to pokušavate da vršite merenja?" budno se raspita gaspođica Virt. "Gospodin Hauard se tome izričito protivio, kao što sam objasnila."
<BR>&nbsp;&nbsp;&nbsp;&nbsp;&nbsp;"Ipak ćemo obaviti to očitavanje", reče Ransiter.
<BR>&nbsp;&nbsp;&nbsp;&nbsp;&nbsp;"Gospodin Hauard..."
<BR>&nbsp;&nbsp;&nbsp;&nbsp;&nbsp;"To se Stentona Mika ne tiče", reče joj Ransiter.
<BR>&nbsp;&nbsp;&nbsp;&nbsp;&nbsp;Gospođica Virt obrati se svojoj bezbojnoj pomoćnici: "Da li biste pozvali gospodina Mika da siđe ovamo, molim vas?" Pomoćnica odjuri u pravcu skupine liftova. "Gospodin Mik će vam sam to pokazati", reče gospođica Virt Ransiteru. "U međuvremenu, preklinjem vas, ne preduzimajte ništa; najlepše vas molim da sačekate dak se on ne pojavi."
<BR>&nbsp;&nbsp;&nbsp;&nbsp;&nbsp;"Sada imam očitavanje", reče Džo Ransiteru, "našeg sopstvenog polja. Veoma je visoko." Verovatno zbag Pat, zaključio je. "Mnogo više nego što sam očekivao", reče on. Zašto su se toliko uzrujali zbog našeg očitavanja? - razmišljao je. Sada više nije u pitanju vremenski faktor; naši inercijalci su ovde i rade.
<BR>&nbsp;&nbsp;&nbsp;&nbsp;&nbsp;"Ima li ormana u kome bismo mogli da sklonimo svoju odeću?" upita Tipi Džekson. "Ja bih raspakovala prtljag."
<BR>&nbsp;&nbsp;&nbsp;&nbsp;&nbsp;"Svaka soba ima veliki orman kojim, se rukuje pamoću kovanog novca", reče gospođica Virt. "A da vam pomognemo da počnete..." Ona izvadi veliku plastičnu kesu. "Evo na pokon zalihe kovanog novca." predala je Džonu Ildu smotuljke s novčićima od deset, pet i dvadeset pet centi. "Da li biste ovo razdelili na jednake delove? Mali znak dobre volje gospodina Mika."
<BR>&nbsp;&nbsp;&nbsp;&nbsp;&nbsp;"Postoji li u ovoj naseobini neka bolničarka ili lekar?" upita Edi Dorn. "Kad naporno radim, ponekad dobijem psihosomatski kožni osip; mast na bazi kortizona obično mi pomaže, ali u žurbi zaboravila sam da je ponesem."
<BR>&nbsp;&nbsp;&nbsp;&nbsp;&nbsp;"Industrijske i naučnoistraživačke ustanove koje se nalaze pored ovih stambenih prostorija imaju u pripravnosti nekoliko lekara, a uz to postoji malo bolničko odeljenje s ležajevima za bolesnike", reče gaspođica Virt.
<BR>&nbsp;&nbsp;&nbsp;&nbsp;&nbsp;"Na kovani novac?" upita Sami Mundo.
<BR>&nbsp;&nbsp;&nbsp;&nbsp;&nbsp;"Sva naša medicinska pomoć je besplatna", reče gospođica Virt. "Ali teret dokazivanja da je stvarno bolestan pada na pleća navodnog pacijenta. Bilo kako bilo, ovi automati za izdavanje lekova stavljaju se u pogon novcem", dodade ona. "U vezi s tim, napomenula bih da ćete u sobi za razonodu ovog boravišta naći automat za izdavanje sredstava za umirenje. Osim toga, ako zaželite, verovatno možemo da prebacimo iz susednih ustanova jedan autobus za izdavanje stimulativnih sredstava."
<BR>&nbsp;&nbsp;&nbsp;&nbsp;&nbsp;"A kako stoji stvar s halucinogenim drogama?" upita Frančeska Speniš. "Kad radim, postižem bolji učinak ako mogu da dobijem neku psihodeličnu drogu na bazi ergolmetrina; to mi omogućuje da stvarno vidim s kim imam posla, a smatram da to pomaže."
<BR>&nbsp;&nbsp;&nbsp;&nbsp;&nbsp;"Naš gospodin Mik ne odobrava halucinogene agense na bazi ergometrina", reče gospođica Virt. "Uveren je da su škodljivi za jetru. Ako ste neke poneli sa sobom, slobodni ste da ih koristite. Ali nećete ih dobiti iz automata za izbacivanje, mada ih, koliko mi je poznato, imamo."
<BR>&nbsp;&nbsp;&nbsp;&nbsp;&nbsp;"A otkad su vam to potrebne psihodelične droge da biste halucinirali?" obrati se Don Deni Frančeski Speniš. "Ceo vaš život je jedna halucinacija u budnom stanju."
<BR>&nbsp;&nbsp;&nbsp;&nbsp;&nbsp;Razobličena, Frančeska reče: "Preksinoć sam imala osobito upečatljivo otkrovenje."
<BR>&nbsp;&nbsp;&nbsp;&nbsp;&nbsp;"Nisam iznenađen" reče Don Deni.
<BR>&nbsp;&nbsp;&nbsp;&nbsp;&nbsp;"Sijaset prekognitivaca i telepata spustilo se lestvama ispredenim od najfinije kudelje do balkona iza mog prozora. Rastvorili su zid da naprave prolaz i pojavili se oko moje postelje gde su me probudili svojim brbljanjem. Besedili su poeziju i setnu prozu iz starodrevnih knjiga, što me je ushitilo; izgledali su tako..." Tražila je reč. "Svetlucavi. Jedan od njih koji je sebe nazivao Bilom..."
<BR>&nbsp;&nbsp;&nbsp;&nbsp;&nbsp;"Čekajte malo", reče Tito Apostos, "I ja sam imao takav san." Okrenuo se ka Džou. "Sećate se, kazao sam vam baš uoči odlaska sa Zemlje." Njegove ruke su se uzbuđeno grčile. "Zar nisam?"
<BR>&nbsp;&nbsp;&nbsp;&nbsp;&nbsp;"I ja sam to sanjala", reče Tipi Džekson. "Bil i Mat. Rekli su da će me udesiti."
<BR>&nbsp;&nbsp;&nbsp;&nbsp;&nbsp;Lice koje se naglo iskrivilo i natuštilo, Ransiter reče Džou: "Trebalo je da me obavestite o tome."
<BR>&nbsp;&nbsp;&nbsp;&nbsp;&nbsp;"U to vreme", reče Džo, "vi..." On odustade. "Izgledali ste umorni. Imali ste na umu druge stvari."
<BR>&nbsp;&nbsp;&nbsp;&nbsp;&nbsp;"To nije bio san", reče Frančeska oštro. "Bilo je to pravo otkrovenje. Umem da uočim razliku."
<BR>&nbsp;&nbsp;&nbsp;&nbsp;&nbsp;"Dabome da umete, Fransi", reče Don Deni i namignu Džou.
<BR>&nbsp;&nbsp;&nbsp;&nbsp;&nbsp;"I ja sam imao jedan san", reče Džon Ild. "Ali o kolima na vazdušnom jastuku. Pamtio sam brojeve njihovih registarskih tablica. Upamtio sam šezdeset pet i još ih se sećam. Želite li da ih čujete?"
<BR>&nbsp;&nbsp;&nbsp;&nbsp;&nbsp;"Žao mi je, Glene", reče Džo Čip Ransiteru. "Mislio sam da je to doživeo samo Apostos; nisam znao za ostale. Ja..." Šum vrata lifta koja su skliznula u stranu naterao ga je da ućuti; on i ostali okrenuli su se da pogledaju.
<BR>&nbsp;&nbsp;&nbsp;&nbsp;&nbsp;Pupavog trbuha, zdepast i debelih nogu, Stenton. Mik zapuca ka njima. Nosio je biciklističke pantalone boje fuksije, ružičaste papuče od jakovog krzna, bluzu od zmijske kože bez rukava i ukrasnu traku u sedo obojenoj kosi do pojasa. Njegov nos, pomisli Džo, liči na gumenu krušku sirene nekog taksija u Nju Delhiju, tako je mek i elastičan. I upadljiv. Najupadljiviji nos koji sam ikada video, zaključi on.
<BR>&nbsp;&nbsp;&nbsp;&nbsp;&nbsp;"Zdravo da ste, svi vi vrhunski antipsihici", reče Stenton Mik, ulizički šireći ruke u znak pozdrava. "Istrebljivači su tu - pod tim podrazumevam vas." Glas mu sadrži neku skičavu, prodornu, uškopljeničku žicu, neprijatan zvuk kakav bi čovek očekivao od roja metalnih pčela, pomisli Džo Čip. "Kuga u vidu raznoraznog psioničkog ološa udarila je na bezazleni, ljubazni, spokojni svet Stentona Mika. Kakav je to dan bio za nas u Mikvilu - kako mi ovde nazivamo naše dražesno i slatko lunarno naselje. Vi ste, razume se, već počeli da radite, kao što sam unapred znao. Jer, u svojoj struci vi ste bez premca, što je jasno svakome čim se pomene Ransiterovo udruženje. Ja sam ushićen vašom delatnošću s jednim malim izuzetkom, a to je što primećujem vašeg tehničara kako tamo preko zvecka svojom opremom. Tehničaru, imate li što protiv da me gledate dok vam se obraćam?"
<BR>&nbsp;&nbsp;&nbsp;&nbsp;&nbsp;Džo isključi svoje pangrafe i merne instrumente i prekide dovod energije.
<BR>&nbsp;&nbsp;&nbsp;&nbsp;&nbsp;"Da li mi sada poklanjate pažnju?" upita ga Stenton Mik.
<BR>&nbsp;&nbsp;&nbsp;&nbsp;&nbsp;"Da", ređe Džo.
<BR>&nbsp;&nbsp;&nbsp;&nbsp;&nbsp;"Ostavite Opremu uključenu", naredi Ransiter.
<BR>&nbsp;&nbsp;&nbsp;&nbsp;&nbsp;"Vi ne radite za gaspodina Mika; radite za mene."
<BR>&nbsp;&nbsp;&nbsp;&nbsp;&nbsp;"Nije važno", reče mu Džo. "Već sam dobio očitavanja psioničkog polja stvorenog u okolini." Obavio je svoj posao. Stentan Mik bio je suviše spor da ga preduhitri.
<BR>&nbsp;&nbsp;&nbsp;&nbsp;&nbsp;"Kolika je veličina njihovog polja?" upita ga Ransiter.
<BR>&nbsp;&nbsp;&nbsp;&nbsp;&nbsp;"Nema polja", reče Džo.
<BR>&nbsp;&nbsp;&nbsp;&nbsp;&nbsp;"Naši inercijalci ga neutrališu? Naše protivpolje je veće?"
<BR>&nbsp;&nbsp;&nbsp;&nbsp;&nbsp;"Ne", reče Džo. "Kao što rekoh: nema psioničkog polja bilo koje vrste u dometu moje opreme. Registrovao sam naše sopstveno polje, tako da nema sumnje da instrument funkcioniše; smatram da je fidbek pravilan. Mi proizvodimo 2000 blr jedinica uz odstupanje najviše do 2100 svakih nekoliko minuta. To će se, verovatno, postupno pojačavati; kad naši inercijalci budu dejstvovali udruženim snagama, recimo dvanaest časova, vrednost može da dostigne i..."
<BR>&nbsp;&nbsp;&nbsp;&nbsp;&nbsp;"Ne razumem", reče Ransiter. Svi inercijalci sada su se okupili oko Džoa Čipa; Don Deni diže jednu traku koju je izbacio poligraf, pregleda nekolebljivu liniju, a onda dade traku Tipi Džekson. Jedno za drugim, ostali inercijalci ćutke je pogledaše, a zatim upraviše poglede ka Ransiteru. Ransiter se obrati Stentonu Miku: "Odakle vam pomisao da su se psihici infiltrirali u vaše operacije ovde na Luni? I zašto niste želeli da obavimo naša uobičajena ispitivanja? Jeste li znali da ćemo dobiti ovaj rezultat?"
<BR>&nbsp;&nbsp;&nbsp;&nbsp;&nbsp;"Očigledno, znao je", reče Džo Čip. Bio je siguran u to.
<BR>&nbsp;&nbsp;&nbsp;&nbsp;&nbsp;Nagla, uzrujana aktivnost odrazi se na Ransiterovom licu; zaustio je da se obrati Stentonu Miku, a onda se predomislio i tihim glasom rekao Džou: "Vratimo se na Zemlju; odvedimo smesta naše inercijalce odavde. Džo, pakupite svu tu svoju gvožđuriju na jednu gomilu; lično ću vam pomoći da je ukrcate u brod ako bude trebalo - bilo kako bilo, želim da se izgubim odavde zajedno sa svima vama." Još jednom se okrenuo ka Miku, lica naduvena od srdžbe, i zausti da nešto kaže...
<BR>&nbsp;&nbsp;&nbsp;&nbsp;&nbsp;Pisnuvši svojim glasom metalnog insekta, Stenton Mik otplovi ka tavanici sobe ispruženih, raširenih i ukočenih ruku. "Gospodine Ransitere, ne dopustite da vam talamus poništi odluke moždane kore. Ovaj slučaj zahteva razboritost, ne žurbu; umirite svoje ljude i dajte da se okupimo svi zajedno u pokušaju da se uzajamno sporazumemo." Njegovo okruglo, živopisno telo skakutalo je gore-dole i obrtalo se sporo po poprečnoj osi rotacije, tako da su mu se sada noge, a ne glava pružale u pravcu Ransitera.
<BR>&nbsp;&nbsp;&nbsp;&nbsp;&nbsp;"Slušao sam o ovome", reče Ransitar Džou. "To je samouništavajuća humanoidna bomba. Pomozite mi da sve izvedem odavde. Upravo je proradio njen sistem automatske kamande i zato leti na gore."
<BR>&nbsp;&nbsp;&nbsp;&nbsp;&nbsp;Bomba je eksplodirala.
<BR>&nbsp;&nbsp;&nbsp;&nbsp;&nbsp;Nabujavši u oblacima neugodnog mirisa, dim stade da prijanja uz popucale zidove i pod, da se sleže i pokriva senkom priliku koja je ležala ničice i trzala se kod nogu Džoa Čipa.
<BR>&nbsp;&nbsp;&nbsp;&nbsp;&nbsp;Don Deni je vikao Džou na uho: "Ubili su Ransitera, gospodine Čipe. To je gospodin Ransiter." Mucao je od uzbuđenja.
<BR>&nbsp;&nbsp;&nbsp;&nbsp;&nbsp;"I koga još?" reče Džo Čip nerazgovetno, boreći se za dah; ljuti dim stezao mu je grudi. Glava mu je ječala od udarnog dejstva bombe; osetivši da mu niz vrat curi nešto toplo, ustanovio je da ga je ranio neki leteći okrajak.
<BR>&nbsp;&nbsp;&nbsp;&nbsp;&nbsp;Vendi Rajt reče nerazgovetno, mada je bila sasvim blizu: "Mislim da su svi ostali povređeni, ali živi."
<BR>&nbsp;&nbsp;&nbsp;&nbsp;&nbsp;Sagnuvši se pored Ransitera, Edi Dorn upita: "Možemo li dovesti jednog animatora od Reja Holisa?" Lice joj je izgledalo snuždeno i bledo.
<BR>&nbsp;&nbsp;&nbsp;&nbsp;&nbsp;"Ne", reče Džo; on se takođe sagnuo. "Niste u pravu", obratio se Donu Deniju. "Nije mrtav."
<BR>&nbsp;&nbsp;&nbsp;&nbsp;&nbsp;Ali na iskrivljenom podu Ransiter je ležao na samrti. Za dva-tri minuta tvrdnja Dona Denija biće, tačna.
<BR>&nbsp;&nbsp;&nbsp;&nbsp;&nbsp;"Slušajte me svi", reče Džo glasno. "Pošto je gospodin Ransiter ranjen, sada ja preuzimam komandu - bar privremeno dok se ne vratimo na Zemlju."
<BR>&nbsp;&nbsp;&nbsp;&nbsp;&nbsp;"Pod pretpostavkom da se uopšte vratimo", reče Al Hamond. Presavijenom maramicom lako je dodirivao duboku posekotinu iznad desnog oka.
<BR>&nbsp;&nbsp;&nbsp;&nbsp;&nbsp;"Koliko vas ima ručno oružje?" upita Džo. Ne odgovorivši mu, inercijalci su nastavili da tumaraju po prostoriji.
<BR>&nbsp;&nbsp;&nbsp;&nbsp;&nbsp;"Znam da je to protiv pravila Društva, ali znam i to da ga neki od vas nose", reče Džo. "Zaboravite da je to nedozvoljeno. Zaboravite sve šta ste naučili u vezi s nošenjem oružja inercijalaca kad su na dužnosti."
<BR>&nbsp;&nbsp;&nbsp;&nbsp;&nbsp;Posle nekog vremena Tipi Džekson reče: "Moje je sa mojim stvarima. U drugoj sobi."
<BR>&nbsp;&nbsp;&nbsp;&nbsp;&nbsp;"Moje je ovde sa mnom", reče Tito Apostos; u desnoj ruci već je držao staromodni pištolj s olovnim zrnima.
<BR>&nbsp;&nbsp;&nbsp;&nbsp;&nbsp;"Ako imate oružje, ono se nalazi u drugoj sobi gde ste ostavili svoje stvari, donesite ga", reče Džo.
<BR>&nbsp;&nbsp;&nbsp;&nbsp;&nbsp;Šest inercijalaca krenu ka vratima.
<BR>&nbsp;&nbsp;&nbsp;&nbsp;&nbsp;Džo se obrati Alu Hamondu i Vendi Rajt, koji su ostali: "Moramo smestiti Ransitera u hladno pakovanje."
<BR>&nbsp;&nbsp;&nbsp;&nbsp;&nbsp;"Oprema za hladno pakovanje postoji na brodu", reče Al Hamond.
<BR>&nbsp;&nbsp;&nbsp;&nbsp;&nbsp;"Onda ćemo ga preneti tamo", reče Džo. "Hamonde, uhvatite ga za jedan kraj, a ja ću dići drugi. Apostose, vi idite ispred nas i ustrelite svakog Holisovog službenika koji pokuša da nas zaustavi."
<BR>&nbsp;&nbsp;&nbsp;&nbsp;&nbsp;Džon Ild, koji se iz susedne sobe vratio sa laserskom cevi, reče: "Mislite da je Holis ovde s gospodinom Mikom?"
<BR>&nbsp;&nbsp;&nbsp;&nbsp;&nbsp;"S njim", reče Džo, "ili sam. Moguće je da uopšte nismo imali posla s Mikom; moguće je da je to otpočetka bio Holis." Zapanjujuće je to, što eksplozija humanoidne bombe nije pobila i nas ostale, pomisli on. Upitao se šta je sa Zoe Virt. Očigledno, izašla je pre detonacije; nije bilo ni traga od nje. Zanima me kakva je bila njena reakcija kada je otkrila da nije radila za Stentona Mika, da nas je njen poslodavac - njen pravi poslodavac - angažovao, doveo nas ovamo zato da bi nas likvidirao. Verovatno će morati da ubiju i nju. Za svaki slučaj. Ona im, izvesno, više neće biti od koristi; biće, štaviše, svedok onoga što se desilo.
<BR>&nbsp;&nbsp;&nbsp;&nbsp;&nbsp;Ostali inercijalci su se vratili, sada naoružani; čekali su da im Džo kaže šta će i kako će. S obzirom na situaciju u kojoj su se nalazili, jedanaest inercijalaca delovalo je umereno prisebno.
<BR>&nbsp;&nbsp;&nbsp;&nbsp;&nbsp;"Ako smognemo da Ransitera brzo smestimo u hladno pakovanje", poče Džo da objašnjava dok su Al Hamond i on nosili ka liftovima svog naizgled umirućeg posladavca, "on i dalje može da upravlja firmom, kao što to čini njegova žena." Laktom je pritisnuo dugme lifta. "Izgledi da lift dođe zaista su minimalni", reče on. "Veravatno su u času eksplozije prekinuli svaki dovod energije."
<BR>&nbsp;&nbsp;&nbsp;&nbsp;&nbsp;Lift se ipak pojavio. Al Hamond i on žurno su uneli Ransitera u kabinu.
<BR>&nbsp;&nbsp;&nbsp;&nbsp;&nbsp;"Troje od vas koji imaju oružje neka pođu s nama", reče Džo. "Ostali..."
<BR>&nbsp;&nbsp;&nbsp;&nbsp;&nbsp;"Do đavola s tim", reče Sami Mundo. "Ne želimo da visimo ovde dole i čekamo da se lift vrati. Može nikad da se ne vrati." On stupi napred, lica zgrčena od panike.
<BR>&nbsp;&nbsp;&nbsp;&nbsp;&nbsp;"Ransiter ide prvi", reče Džo oštro. Dotakao je dugme i vrata su se zatvorila, ogradivši njega, Ala Hamomda, Tita Apostosa, Vendi Rajt, Dona Denija i - Glena Ransitera. "Nije bilo drugog načina", rekao im je, dok se lift peo. "A uz to, ako Holisovi ljudi čekaju, bićemo prvi na udaru. Osim, što verovatno ne očekuju da budemo naoružani."
<BR>&nbsp;&nbsp;&nbsp;&nbsp;&nbsp;"Trebalo bi da je tako", dabaci Don Deni. "Pogledajte je li već mrtav", reče Džo Titu Apostosu.
<BR>&nbsp;&nbsp;&nbsp;&nbsp;&nbsp;Apostos se sagnu i pregleda nepomično telo. "Oseća se slabo disanje", reče on, malo kasnije. "Dakle, još ima izgleda."
<BR>&nbsp;&nbsp;&nbsp;&nbsp;&nbsp;"Da, ima izgleda", reče Džo. Osećao se fizički i psihički obamro još od eksplozije; bilo mu je hladno i trnuo je, a izgledalo je da su mu i bubne opne oštećene. Kad se već jednom vratimo u naš brod, razmišljao je, čim smestimo Ransitera u hladno pakovanje, možemo poslati poziv za pomoć u Njujork, svakome u Firmi. Štaviše, svim smotrenim organizacijama. Ako ne uspemo da uzletimo, oni mogu doći po nas.
<BR>&nbsp;&nbsp;&nbsp;&nbsp;&nbsp;Ali, u stvarnosti, to neće ići. Jer, dok bi neko iz Društva stigao na Lunu, svako ko bi ostao zarobljen ispod površine, u oknu lifta ili na brodu, bio bi mrtav. Znači, pravu priliku nisu imali.
<BR>&nbsp;&nbsp;&nbsp;&nbsp;&nbsp;"Mogli ste da pustite više njih u lift", reče Tito Apostos. "Mogli smo da uguramo preostale žene." Prostrelio je Džoa optužujućim pogledom, pri čemu su mu se ruke uzrujano tresle.
<BR>&nbsp;&nbsp;&nbsp;&nbsp;&nbsp;"Mi ćemo biti izloženiji pogubnom udaru nego oni", reče Džo. "Holis će očekivati da se oni koji su preživeli eksploziju posluže liftom, kao što smo i uradili. Verovatno su zato ostavili električnu energiju. Znaju da moramo da se vratimo na brod."
<BR>&nbsp;&nbsp;&nbsp;&nbsp;&nbsp;"To ste nam već kazali, Džo", reče Vendi Rajt.
<BR>&nbsp;&nbsp;&nbsp;&nbsp;&nbsp;"Pokušavam da razložno objasnim ona što radim", reče on. "I zašto sam ostale ostavio tamo dole."
<BR>&nbsp;&nbsp;&nbsp;&nbsp;&nbsp;"A šta je s talentom one nove devojke?" upita Vendi. "One natmurene crnke prezrivog držanja; Pat, kako li beše. Mogli ste je naterati da se vrati u prošlost pre Ransiterovog ranjavanja; ona je mogla da promeni sve ovo, Zar ste zaboravili njenu sposobnost?"
<BR>&nbsp;&nbsp;&nbsp;&nbsp;&nbsp;"Da", reče Džo energično. I jeste, u onom bezglavom, zadimljenom haosu.
<BR>&nbsp;&nbsp;&nbsp;&nbsp;&nbsp;"Hajde da se vratimo dole", predloži Tito Apostos. "Kao što kažete, Holisavi ljudi čekaće nas na površini; kao što rekoste, mi smo u većoj opasnosti od..."
<BR>&nbsp;&nbsp;&nbsp;&nbsp;&nbsp;"Na povšini smo", reče Don Deni. "Lift se zaustavlja." Bled i ukočen, bojažljivo je olizao usne kada su vrata automatski skliznula u stranu.
<BR>&nbsp;&nbsp;&nbsp;&nbsp;&nbsp;Našli su se pred pokretnim pločnikom koji je vodio naviše u jednu halu na čijem se kraju, iza vazdušnih membranskih vrata, moglo razaznati podnožje njihovog okomitog broda. Onakvog kakvog su ga ostavili. I niko nije stajao između njega i njih. Čudno, pomisli Džo Čip. Zar su bili toliko sigurni da će nas eksplozija humanoidne bombe sve pobiti? Nešto je moralo poći naopako u njhovom planu, prvo prilikom same detonacije, zatim kada su ostavili električnu energiju - i sada, ovaj prazni hodnik.
<BR>&nbsp;&nbsp;&nbsp;&nbsp;&nbsp;"Mislim da im je činjenica da je bomba odletela do tavanice pomrsila račun", reče Don Deni, dok su Al Hamond i Džo prenosili Ransitera iz lifta na pokretni pločnik. "Izgleda da je bila rasprskavajućeg tipa i veći deo sitne parčadi pogodio je zidove iznad naših glava. Mislim da im nije bilo ni na kraj pameti da bi neko od nas mogao da preživi; biće da su zato ostavili električnu energiju."
<BR>&nbsp;&nbsp;&nbsp;&nbsp;&nbsp;"Pa, onda hvala bogu što je lebdela", reče Vendi Rajt. "Bože mili, što je zima. Mora da je bomba izbacila iz stroja sistem grejanja." Ona je primetno drhtala.
<BR>&nbsp;&nbsp;&nbsp;&nbsp;&nbsp;Pokretni pločnik nosio ih je napred toliko sporo da je to kidalo živce; Džou se činilo da je prošlo pet ili više minuta dok ih pločnik nije izbacio pred dvostepena vazdušnomembranska vrata. Na neki način činila mu se da je ovo napredavanje puževskom brzinom najgore od svega što se desilo, kao da je to Holis hotimice udesio.
<BR>&nbsp;&nbsp;&nbsp;&nbsp;&nbsp;"Čekajte!" doviknu jedan glas iza njih; razlegli su se koraci, a Tito Apostos se okrenu, podiže oružje, ali ga spusti.
<BR>&nbsp;&nbsp;&nbsp;&nbsp;&nbsp;"To su ostali", reče Don Deni Džou koji nije mogao da se osvrne; on i Al Hamond počeli su da manevrišu Ransiterovim telom kroz zapetljani sistem vazdušno-membranskih vrata. "Svi su tamo; u redu je." Mahnuo im je oružjem. "Hodite!"
<BR>&nbsp;&nbsp;&nbsp;&nbsp;&nbsp;Spojni plastični tunel još je povezivao njihov brod s halom; Džo oslušnu karakterističnu, muklu škripu pod njihovim nogama i zapita se: hoće li nas pustiti da odemo? Ili nas čekaju u brodu? Kao da se neka demonska sila igra sa nama, pušta nas da bežimo i da ceptimo poput miševa kojima je izvađen mozak. Mi je uveseljavamo. Naši napori je zabavljaju. I baš kada budemo nadomak cilja, njena pesnica spustiće se na nas, a potom će baciti naše zgnječene ostatke, kao i Ransiterove, na ovaj spori, pokretni pod.
<BR>&nbsp;&nbsp;&nbsp;&nbsp;&nbsp;"Deni", reče on. "Vi prvi uđite u brod. Proverite da li nas čekaju."
<BR>&nbsp;&nbsp;&nbsp;&nbsp;&nbsp;"Šta ako su tamo?" upita Deni.
<BR>&nbsp;&nbsp;&nbsp;&nbsp;&nbsp;"Onda se vratite i kažite nam to, pa ćemo se predati", reče Džo sarkastično. "A oni će nas sve lepo poubijati."
<BR>&nbsp;&nbsp;&nbsp;&nbsp;&nbsp;"Zamolite Pat... ili kako se već zvaše... da upotrebi svoju sposobnost", reče Vendi Rajt. Glas joj je blo tih, ali energičan. "Molim vas, Džo."
<BR>&nbsp;&nbsp;&nbsp;&nbsp;&nbsp;"Da pokušamo da uđemo u brod", reče Tito Apostos. "Ne svida mi se ta devojka. Nemam poverenja u njen talenat."
<BR>&nbsp;&nbsp;&nbsp;&nbsp;&nbsp;"Vi ne razulmete ni nju ni njega", reče Džo. Gledao je kako mršavi, maleni Don Deni hita kroz tunel, petlja oko uređaja za uključivanje, koji je neposredno kantrolisao ulazni otvor na boku broda, a zatim iščezava unutra. "Nikada se neće vratiti", rekao je, brekćući; činilo mu se da je Glen Ransiter otežao; jedva ga je držao. "Hajde da ovde spustimo Ransitera", obrati se Alu Hamondu. Zajedno, njih dvojica položila su Ransitera na pod tunela. "Za jednog starca je težak", primeti Džo i ponovo se uspravi. Zatim reče Vendi: "Razgovaraću s Pat." Ostali su ih sada sustigli; svi su se uzrujamo tiskali u spojnom tunelu. "Kakav fijasko", huknu on. "Umesto velikog podviga kome smo se nadali. Nikad se ne zna. Holis nas je ovog puta zbilja udesio." Jednim pokretom dozvao je Pat. Lice joj je bilo umrljano, a bluza od sintetike, bez rukava, poderana; mogla se videti elastična traka koja joj je - po trenutnoj modi - stezala grudi; na traci su bili reljefno odštampani bledoružičasti krinovi a, bez nekog logičnog razloga, njegov duh registrovao je opažaj tog nefunkcionalnog, nebitnog podatka. "Čuj", reče joj on, spustivši joj ruku na rame i pogledavši je u oči; ona mirno uzvrati njegov netremični pogled. "Možeš li da se vratiš? U vreme pre detonacije bombe? I da oživiš Glena Ransitera?"
<BR>&nbsp;&nbsp;&nbsp;&nbsp;&nbsp;"Sada je prekasno", reče Pat.
<BR>&nbsp;&nbsp;&nbsp;&nbsp;&nbsp;"Zašto?"
<BR>&nbsp;&nbsp;&nbsp;&nbsp;&nbsp;"Eto tako. Proteklo je suviše vremena. Morala sam to odmah da uradim."
<BR>&nbsp;&nbsp;&nbsp;&nbsp;&nbsp;"Zašto niste?" upita Vendi Rajt, neprijateljski.
<BR>&nbsp;&nbsp;&nbsp;&nbsp;&nbsp;Pat okrete ka njoj svoj ukočeni pogled.
<BR>&nbsp;&nbsp;&nbsp;&nbsp;&nbsp;"Jeste li vi mislili na to? Ako jeste, niste to rekli. Niko nije rekao,"
<BR>&nbsp;&nbsp;&nbsp;&nbsp;&nbsp;"Vi, dakle, ne osećate nikakvu odgovornost za Ransiterovu smrt", reče Vendi. "Mada ste svojim talentom mogli da je sprečite."
<BR>&nbsp;&nbsp;&nbsp;&nbsp;&nbsp;Pat se nasmeja.
<BR>&nbsp;&nbsp;&nbsp;&nbsp;&nbsp;Don Deni se vrati iz broda i reče: "Prazan je."
<BR>&nbsp;&nbsp;&nbsp;&nbsp;&nbsp;"U redu", reče Džo i jednim pokretom ruke dozva Ala Hamonda. "Prenesimo ga na brod u hladno pakovanje." On i Al još jednom su podigli kruto telo, prilično otežalo; nastavili su s njim u brod; inercijalci su se tiskali i gurali oko njih, željni utočišta; osećao je čisto fizičku emanaciju njihovog straha, polje koje ih je okruživalo - uključujući i njega samog. Mogućnost da odista živi napuste Lunu povećala je - umesto da smanji - njihovu spremnost na sve; sasvim je nestalo one tupe rezignacije.
<BR>&nbsp;&nbsp;&nbsp;&nbsp;&nbsp;"Gde je ključ?" upita Džon Ild na uho Džoa, dok su Al Hamond i on ošamućeno posrtali ka komori za hladno pakovanje. Povukao je Džoa za ruku. "Ključ, gospodine Čipe."
<BR>&nbsp;&nbsp;&nbsp;&nbsp;&nbsp;"Ključ sistema za paljenje", objasni Al Hamond. "Za brod. Mora da je kod Ransitera; uzmite ga pre nego što ga ubacim u hladno pakovanje, jer posle nećemo moći da ga dotaknemo."
<BR>&nbsp;&nbsp;&nbsp;&nbsp;&nbsp;Prekopavši brojne Ransiterave džepove Džo nađe jednu kožnu futrolu s ključevima i dodade je Džonu Ildu. "Sada valjda možemo da ga smestimo u hladno pakovanje?" upitao je s neobuzdanim gnevom. "Hajde, Hamonde, za boga miloga, pomozite mi da ga turimo u pakovanje." Ali nismo bili dovoljno brzi, rekao je sebi. Sve je svršeno. Omanuli smo. Pa, pomisli on umorno, tako to biva.
<BR>&nbsp;&nbsp;&nbsp;&nbsp;&nbsp;Zagrmevši, startne rakete proradiše; brod se tresao, dok su četiri inercijalca kolebljivo sarađivala na zadatku programiranja kompjuterizovanih komandnih receptora.
<BR>&nbsp;&nbsp;&nbsp;&nbsp;&nbsp;Zašto nas puštaju da odemo? - upita se Džo, dok su on i Al Hamond dizali Ransiterovo, beživotno - ili prividno beživotno telo u okomiti položaj u komori za hladno pakovanje, koja se pružala celom visinom od poda do tavanice; automatske spojnice zatvorile su se oko Ransiterovih bedara i ramena pridržavajući ga, a za to vreme studen koja je treperila tobožnjim sopstvenim životom caklila se i svetlela, zaslepljujući Džoa Čipa i Ala Hamonda. "Ja to ne razumem", reče on.
<BR>&nbsp;&nbsp;&nbsp;&nbsp;&nbsp;"Zabrljali su", reče Hamond. "Uz bombu nisu imali nikakav rezervni plan. Kao zaverenici koji su bombom pokušali da ubiju Hitlera; kada sa videli eksploziju koja je potresla bunker, svi su pretpostavili..."
<BR>&nbsp;&nbsp;&nbsp;&nbsp;&nbsp;"Izađimo iz ove komore pre nego što nas hladnoća ubije", reče Džo. Gurnuo je Hamonda ispred sebe; kada su se našli napolju, njih dvojica su zajedničkim snagama okrenula točak za zabravljivanje u osiguravajući položaj. "Bože, kakvo osećanje", reče on. "Sama pomisao da ovakva sila može da održi život. Makar takav."
<BR>&nbsp;&nbsp;&nbsp;&nbsp;&nbsp;Fransi Speniš, osmuđenih dugih pletenica, zaustavi ga kada se uputio u prednji deo broda. "Postoji li neka linija veze u hladnom pakovanju?" upita ona. "Možemo li sada da se posavetujemo sa gospodinom Ransiterom?"
<BR>&nbsp;&nbsp;&nbsp;&nbsp;&nbsp;"Nema savetovanja", reče Džo, tresući glavom. "Nema naglavnog telefona, nema mikrofona. Nema protofazona. Nema poluživota. Nema ničega dok se ne vratimo na Zemlju i prebacimo ga u neki moratorijum."
<BR>&nbsp;&nbsp;&nbsp;&nbsp;&nbsp;"Kako onda možemo znati da smo ga dovoljno brzo zaledili?" upita Don Deni.
<BR>&nbsp;&nbsp;&nbsp;&nbsp;&nbsp;"Ne možemo nikako", reče Džo.
<BR>&nbsp;&nbsp;&nbsp;&nbsp;&nbsp;"Možda mu je mozak oštećen", reče Sami Mundo iskeženo. I zakikota se.
<BR>&nbsp;&nbsp;&nbsp;&nbsp;&nbsp;"Tako je", reče Džo. "Možda nikada nećemo ponovo čuti glas i misli Glena Ransitera. Možda ćemo morati da upravljamo Ransiterovim Udruženjem bez njega. Možda ćemo zavisiti od onoga što je ostalo od Ele; možda ćemo morati da preselimo našu upravu uz Moratorijum Voljene Braće u Cirihu i delovati odande." Spustio se na jedno sedište u hodniku, odakle je mogao da gleda četiri inercijalca kako se prepiru oko pravilnog postupka za upravljanje brodom. Kao mesečar, potpuno ophrvan umrtvljenim, dosadnim bolom od potresa, izvadio je jednu iskrivljenu cigaretu i pripalio je.
<BR>&nbsp;&nbsp;&nbsp;&nbsp;&nbsp;Cigareta, suva i bajata, prelomi se kada je pokušao da je drži između prstiju. Čudno, pomisli on.
<BR>&nbsp;&nbsp;&nbsp;&nbsp;&nbsp;"Eksplozija bombe", reče Al Hamond, koji je to primetio. "Vrelina."
<BR>&nbsp;&nbsp;&nbsp;&nbsp;&nbsp;"Jesmo li od toga ostareli?" upita Vendi iza Hamondovih leđa; obišla ga je i sela pored Džoa. "Osećam se stara. Jesam stara; vaše paklo cigareta je staro; svi smo stari, od danas, zbog onog što se desilo. Za nas je to bio dan kao nijedan drugi."
<BR>&nbsp;&nbsp;&nbsp;&nbsp;&nbsp;Uz dramatičnu plimu energije brod se digao s površine Lune, besmisleno ponevši sa sobom plastični spojni tunel.
</P></TD></TR></TABLE>
<P class="next">
<A HREF=p8.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
