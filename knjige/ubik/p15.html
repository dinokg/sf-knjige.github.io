<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>14.
<P>&nbsp;&nbsp;&nbsp;&nbsp;&nbsp;Potrebno je više od jedne
<BR>&nbsp;&nbsp;&nbsp;&nbsp;&nbsp;kese da se sačuva ukus
<BR>&nbsp;&nbsp;&nbsp;&nbsp;&nbsp;hrane; potreban je Ubik
<BR>&nbsp;&nbsp;&nbsp;&nbsp;&nbsp;plastični omotač - u
<BR>&nbsp;&nbsp;&nbsp;&nbsp;&nbsp;stvari, četiri sloja u
<BR>&nbsp;&nbsp;&nbsp;&nbsp;&nbsp;jednom. Drži svežinu
<BR>&nbsp;&nbsp;&nbsp;&nbsp;&nbsp;unutra, vazduh i vlagu
<BR>&nbsp;&nbsp;&nbsp;&nbsp;&nbsp;napolju. Pogledajte ovu
<BR>&nbsp;&nbsp;&nbsp;&nbsp;&nbsp;probnu demonstraciju.
<BR>
<BR>&nbsp;&nbsp;&nbsp;&nbsp;&nbsp;"Imate li cigaretu?" upita Džo. Glas mu je drhtao, ali ne od malaksalosti. Ne od hladnoće. Obe pojave su nestale. Ja sam napet, rekao je u sebi. Ali ne umirem. Taj proces zaustavio je sprej Ubik.
<BR>&nbsp;&nbsp;&nbsp;&nbsp;&nbsp;Kao što je prorekao Ransiter u svojoj TV reklami, snimljenoj na video-traku, seti se on. Ako ga nađem, sve će biti u redu; Ransiter je to obećao. Ali trebalo je da prođe mnogo vremena, mislio je turobno. I malo je nedostajalo da ne uspem.
<BR>&nbsp;&nbsp;&nbsp;&nbsp;&nbsp;"Bez filtera", reče Ransiter. "U ovom zaostalom, ubogom razdoblju nisu imali sredstva za filtriranje." Ponudio je Džou paklo kamela. "Pripaliću vam je." Kresnuo je šibicu i pružio mu je.
<BR>&nbsp;&nbsp;&nbsp;&nbsp;&nbsp;"Sveža je", reče Džo.
<BR>&nbsp;&nbsp;&nbsp;&nbsp;&nbsp;"Oh, do đavola, jeste. Bože moj, tek što sam ih kupio dole, na tezgi s duvanom. Duboko smo zašli u ovo. Prevazišli smo stadijum uskislog mleka i bajatih cigareta." Ukočeno se iskezio, a nimalo svetlosti nije se odbilo od njegovih odlučnih, natmurenih očiju. "U to", kazao je, "ne van toga. Postoji razlika." Sebi je takođe pripalio jednu cigaretu; zavalio se i stao da puši u tišini, ljutita izraza lica. I umorna, zaključi Džo. Ali ne od one vrste umora koja je bila ophrvala njega samog.
<BR>&nbsp;&nbsp;&nbsp;&nbsp;&nbsp;"Možete li pomoći ostalima iz grupe?" upita Džo.
<BR>&nbsp;&nbsp;&nbsp;&nbsp;&nbsp;"Imam ravno jednu limenku ovog Ubika. Veći deo morao sam da utrošim na vas." On pokretima izrazi svoje negodovanje; prsti su mu se grčili u nastupu nepomirljive srdžbe. "Moja sposobnost da ovde menjam stvari ograničena je. Uradio sam što sam mogao." Trgnuo je glavom, digavši oči da njima prostreli Džoa. "Dopro sam do vas, svih vas - ne propustivši nijednu moguću priliku, nijedan mogući način. Učinio sam sve što sam bio kadar da izvedem. Ali to je bilo vraški malo. Gotovo ništa." Utonuo je u tišinu ispod koje su bile zapretene teške misli.
<BR>&nbsp;&nbsp;&nbsp;&nbsp;&nbsp;"Oni grafiti na zidu toaleta", reče Džo. "Napisali ste da smo mi mrtvi, a vi živi."
<BR>&nbsp;&nbsp;&nbsp;&nbsp;&nbsp;"Ja jesam živ", odseče Ransiter hrapavo.
<BR>&nbsp;&nbsp;&nbsp;&nbsp;&nbsp;"A mi ostali smo mrtvi?"
<BR>&nbsp;&nbsp;&nbsp;&nbsp;&nbsp;Posle duge pauze Ransiter reče: "Da."
<BR>&nbsp;&nbsp;&nbsp;&nbsp;&nbsp;"Ali u TV reklami na video-traci..."
<BR>&nbsp;&nbsp;&nbsp;&nbsp;&nbsp;"Svrha toga bila je da vas podstakne na borbu. Da nađete Ubik. To vas je nagnalo da ga tražite i vi ste ga tražili. Ja sam stalno pokušavao da vam ga dostavim, ali vi znate šta je pošlo naopako; ona je svakoga odvlačila u prošlost - demonstrirala je onaj svoj talenat na svima nama. Nanovo i nanovo, ona je to unazađivala i lišavala svake vrednosti. Osim fragmentarnih beleški koje sam uspevao da vam doturim uz robu", dodade Ransiter. Žurno je upravio svoj teški, ubedljivi prst u Džoa i njime energično zatresao. "Vidite protivu čega sam se borio. Protivu istog onog što vas je ugrožavalo, ubijalo vas, jedno po jedno. Iskreno, zadivljuje me što sam uspeo i ovoliko da učinim."
<BR>&nbsp;&nbsp;&nbsp;&nbsp;&nbsp;"Kada ste odgonetnuli šta se događa?" upita Džo. "Jeste li to oduvek znali? Od početka?"
<BR>&nbsp;&nbsp;&nbsp;&nbsp;&nbsp;"'Početka'", ponovi Ransiter sarkastično. "Šta to znači? Počelo je mesecima ili možda godinama ranije; sam bog zna koliko su to vremena Holis, Mik, Pat Konli, S. Doul Melipoun i Dži Dži Ešvud snovali, mesili i premešavali kao testo. Evo šta se desilo. Namamili su nas na Lunu. Dozvolili smo da s nama pođe Pat Konli, žena koju nismo poznavali, s talentom koji nismo razumeli - koji možda nije razumeo ni sam Holis. U svakom slučaju, neka sposobnost u vezi s preokretanjem vremena; strogo govoreći, nesposobnost putovanja kroz vreme... Na primer, ona ne može da ide u budućnost. U izvesnom smislu, ne može da ide ni u prošlost; to što čini, koliko ja mogu da shvatim, jeste pokretanje jednog kontraprocesa koji otkriva ranije etape, inherentne konfiguraciji materije. Ali vi to znate; vi i Al sami ste došli do toga." On gnevno zaškrguta zubima. "Al Hamond - kakav gubitak. Ali ništa nisam mogao da učinim; onda nisam magao da se probijem kao što sam to učinio sada."
<BR>&nbsp;&nbsp;&nbsp;&nbsp;&nbsp;"A kako to da ste sada bili kadri?" upita Džo.
<BR>&nbsp;&nbsp;&nbsp;&nbsp;&nbsp;"Zato što je ovo maksimum do koga ona može da nas prenese unazad", reče Ransiter. "Normalni tok napred već se ponovo uspostavio; mi iz prošlosti opet krećemo u sadašnjost i budućnost. Ona je očevidno svoju sposobnost protegnula do krajnjih granica. Očigledno, 1939. je krajnja granica. Sada je u fazi kada je isključila svoj talenat. Što da ne? Postigla je ono zbog čega ju je Rej Holis poslao k nama."
<BR>&nbsp;&nbsp;&nbsp;&nbsp;&nbsp;"Koliko je ljudi bilo pogođeno time?"
<BR>&nbsp;&nbsp;&nbsp;&nbsp;&nbsp;"Samo naša grupa koja je bila tamo na Luni, u onoj potpovršinskoj odaji. Čak ni Zoe Virt. Pat ume da ograniči domet polja koje stvara. Što se tiče ostalog sveta, naša družina poletela je na Lunu i nesrećnim slučajem bila je razneta u jednoj eksploziji; zabrinuti Stenton Mik smestio nas je u hladno pakovanje, ali kontakt nije mogao biti uspostavljen - nisu nas dopremili dovoljno brzo."
<BR>&nbsp;&nbsp;&nbsp;&nbsp;&nbsp;"Zašto eksplozija bombe nije bila dovoljna?" upita Džo.
<BR>&nbsp;&nbsp;&nbsp;&nbsp;&nbsp;Ransiter ga pogleda i podiže veđe.
<BR>&nbsp;&nbsp;&nbsp;&nbsp;&nbsp;"Zašto je uopšte korišćena Pat Konli?" produži Džo. Čak i u ovakvom stanju, malaksao i uzdrman, osećao je da nešto nije u redu. "Nije bilo razloga za celu ovu mašineriju reverzije, za ovaj naš pad u jedan retrogradni vremenski momenat, ovamo u 1939. To ničemu ne služi."
<BR>&nbsp;&nbsp;&nbsp;&nbsp;&nbsp;"Zanimljivo gledište", reče Ransiter; lagano je klimnuo s mrgodnim izrazom na grubom, skamenjenom licu. "Moram da razmislim o tome. Dajte mi malo vremena." Prišao je prozoru i zastao, zagledan u dućane na drugoj strani ulice.
<BR>&nbsp;&nbsp;&nbsp;&nbsp;&nbsp;"Palo mi je na um da se, mi, izgleda, suočavamo s jednom zloćudnom, pre nego li jasno usmerenom silom", reče Džo. "Ne toliko s nekim ko pokušava da nas ubije, ili da nas neutrališe, ili da nas spreči da delujemo kao smotrena organizacija, već..." On promisli; nikada nije bio bliži tome. "S jednim neodgovornim bićem koje uživa u onom što nam radi. Način na koji nas ubija, jedno po jedno. Ono ne mora da produžava sve ovo. To mi ne liči na Reja Holisa; on se bavi hladnokrvnim, sračunatim ubistvom. A iz onoga što znam o Stentonu Miku..."
<BR>&nbsp;&nbsp;&nbsp;&nbsp;&nbsp;"Sama Pat", prakide ga Ransiter naglo i okrete se od prozora. "Gledano psihološki, ona je sadistička osoba. Kao kad neko kida krilca muvama. Ona se poigrava s nama." Budno je motrio kako će Džo reagovati.
<BR>&nbsp;&nbsp;&nbsp;&nbsp;&nbsp;"Meni to više liči na neko dete", reče Džo.
<BR>&nbsp;&nbsp;&nbsp;&nbsp;&nbsp;"Ali pogledajte Pat Konli; ona je pakosna i ljubomorna. Prvo je likvidirala Vendi zbog efektivnog neprijateljstva. Sada je pratila vas, celim putem uz stepenice, i uživala u tome; štaviše, naslađivala se time."
<BR>&nbsp;&nbsp;&nbsp;&nbsp;&nbsp;"Otkud znate?" upita Džo. Čekali ste u ovoj sobi, rekao je u sebi; niste to mogli da vidite. I - otkud je Ransiter znao da će on doći baš u ovu sobu?
<BR>&nbsp;&nbsp;&nbsp;&nbsp;&nbsp;Ransiter glasno, hrapavo huknu i reče: "Nisam vam kazao sve. U stvari..." On prestade da govori, surovo se ugrize za donju usnu, a onda naglo nastavi. "Ono što sam rekao strogo uzev nije bila istina. Moj odnos prema ovom unazađenom svetu nije isti kao vaš; potpuno ste u pravu: ja znam suviše. To je zato što prodirem spolja, Džo."
<BR>&nbsp;&nbsp;&nbsp;&nbsp;&nbsp;"Manifestacije", reče Džo.
<BR>&nbsp;&nbsp;&nbsp;&nbsp;&nbsp;"Da. Ubačene u ovaj svet, tu i tamo. U strategijski važnim tačkama i vremenima. Kao onaj poziv zbog saobraćajnog prekršaja. Kao Arčerova..."
<BR>&nbsp;&nbsp;&nbsp;&nbsp;&nbsp;"Vi niste snimili onu TV raklamu", reče Džo. "To je išlo uživo."
<BR>&nbsp;&nbsp;&nbsp;&nbsp;&nbsp;Ransiter nerado klimnu.
<BR>&nbsp;&nbsp;&nbsp;&nbsp;&nbsp;"Kakva je razlika između vaše i naše situacije?" upita Džo.
<BR>&nbsp;&nbsp;&nbsp;&nbsp;&nbsp;"Želite da to kažem?"
<BR>&nbsp;&nbsp;&nbsp;&nbsp;&nbsp;"Da." On se pripremi, premda je već znao šta će čuti.
<BR>&nbsp;&nbsp;&nbsp;&nbsp;&nbsp;"Ja nisam mrtav, Džo. Grafiti su rekli istinu. Vi ste svi u hladnom pakovanju, a ja..." Ransiter je govorio s naporom, ne gledajući direktno u Džoa. "Ja sedim u salonu za konsultacije Moratorijuma Voljene Braće. Po mom nalogu, svi vi uzajamno ste spojeni vodovima; integrisani ste u grupu. Ja odavde spolja pokušavam da doprem do vas. Eto gde sam kad kažem da sam napolju; eto otkuda manifestacije, kako ih vi nazivate. Već nedelju dana pokušavam da postignem da svi vi funkcionišete u poluživotu, ali - ne ide. Gasite se jedno po jedno."
<BR>&nbsp;&nbsp;&nbsp;&nbsp;&nbsp;"A šta je s Pat Konli?" upita Džo posle kratke pauze.
<BR>&nbsp;&nbsp;&nbsp;&nbsp;&nbsp;"Dabome, ona je s vama; u poluživotu, spojena s ostatkom grupe."
<BR>&nbsp;&nbsp;&nbsp;&nbsp;&nbsp;"Jesu li regresije plod njenog talenta? Ili je to normalno raspadanje u poluživotu?" Napeto je iščekivao Ransiterov odgovor; iz njegovog ugla sve je zavisilo od tog jednog pitanja.
<BR>&nbsp;&nbsp;&nbsp;&nbsp;&nbsp;Ransiter frknu, iskrivi lice, a onda promuklo reče: "Normalno raspadanje. Ela ga je doživela. Doživljuje ga svako ko stupi u poluživot."
<BR>&nbsp;&nbsp;&nbsp;&nbsp;&nbsp;"Vi me lažete", reče Džo. I oseti kako se nož zariva u njega.
<BR>&nbsp;&nbsp;&nbsp;&nbsp;&nbsp;Ransiter se ukočeno zagleda u njega i reče: "Džo, bože moj, ja sam vam spasao život; probio sam se do vas upravo na vreme da vas ponovo aktiviram i vratim u puni poluživot - sada ćete verovatno da terate dalje bez ograničenja. Da ja nisam čekao u ovoj hotelskoj sobi kada ste puzeći prošli kroz ta vrata, pa, sto mu gromova, do sada biste ležali na tom propalom krevetu, mrtvi kao lipsala raga da nije bilo mene. Ja sam Glen Ransiter; ja sam vaš šef i ja sam taj koji se bori da svima vama spase živote - ja jedini ovde, u pravom svetu, rintam za vas."
<BR>&nbsp;&nbsp;&nbsp;&nbsp;&nbsp;Nastavio je da zuri u Džoa s žestokim ogorčenjem i čuđenjem. Sa zbunjenim, uvređenim čuđenjem, kao da ne može da pronikne šta se dagađa. "Ta devojka", reče Ransiter, "ta Pat Konli ubila bi vas kao što je ubila..." On ućuta.
<BR>&nbsp;&nbsp;&nbsp;&nbsp;&nbsp;"Kao što je ubila Vendi i Ala, Edi Dorn, Freda Zafskog i možda, do sada, Tita Apostosa", dopuni Džo.
<BR>&nbsp;&nbsp;&nbsp;&nbsp;&nbsp;"Situacija je veoma složena, Džo", reče Ransiter dubokim ali uzdržanim glasom. "Ne dopušta jednostavne odgovore."
<BR>&nbsp;&nbsp;&nbsp;&nbsp;&nbsp;"Vi ne znate odgovore", reče Džo. "To je problem. Vi smišljate odgovore; morate ih pronalaziti da biste objasnili svoje prisustvo ovde. Sva vaša prisustva ovde, vaše takozvane manifestacije."
<BR>&nbsp;&nbsp;&nbsp;&nbsp;&nbsp;"Ja ih tako ne zovem; vi i Al izmozgali ste taj naziv. Ne okrivljujte mene za ono šta ste vas dvojica..."
<BR>&nbsp;&nbsp;&nbsp;&nbsp;&nbsp;"Vi ne znate više od mene o tome šta nam se dagađa i ko nas napada, Glene, ne možete da kažete ko je naš protivnik jer ne znate", reče Džo.
<BR>&nbsp;&nbsp;&nbsp;&nbsp;&nbsp;"Znam da sam živ", reče Ransiter. "Znam da sedim ovde, u salonu za konsultacije, u moratorijumu."
<BR>&nbsp;&nbsp;&nbsp;&nbsp;&nbsp;"Vaše telo je u sanduku", reče Džo. "Ovde, u Mrtvačnici Prostog Pastira. Jeste li ga pogledali?"
<BR>&nbsp;&nbsp;&nbsp;&nbsp;&nbsp;"Ne", reče Ransiter, "ali to zapravo nije..."
<BR>&nbsp;&nbsp;&nbsp;&nbsp;&nbsp;"Usahlo je", reče Džo. "Izgubilo je masu kao Vendino, Alovo, Edino - i kao što će uskoro moje. Sa vama je isto; ni bolje, ni gore."
<BR>&nbsp;&nbsp;&nbsp;&nbsp;&nbsp;"Za vas imam Ubik..." Ransiter ponovo ućuta; na licu mu se pojavi izraz koji je bilo teško odgonetnuti: izvesna kombinacija predviđanja, straha - ali Džo to nije mogao da odredi. "Doneo sam vam Ubik", završi on.
<BR>&nbsp;&nbsp;&nbsp;&nbsp;&nbsp;"Šta je Ubik?" upita Džo.
<BR>&nbsp;&nbsp;&nbsp;&nbsp;&nbsp;Ransiter ne odgovori.
<BR>&nbsp;&nbsp;&nbsp;&nbsp;&nbsp;"IIi to ne znate" reče Džo. "Vi ne znate šta je to, ni zašto deluje. Vi čak ne znate ni odakle potiče."
<BR>&nbsp;&nbsp;&nbsp;&nbsp;&nbsp;Posle dugačke, mučne pauze Ransiter reče: "U pravu ste, Džo. Potpuno ste u pravu." Drhtavo je pripalio još jednu cigaretu. "Ali želeo sam da vam spasem život; taj deo je istinit. Do đavola, rado bih spasao živote svima vama." Cigareta mu je iskliznula iz prstiju; pala je na pad i otkotrljala se. S primetnim naporom Ransiter se sagnuo i, pipajući, potražio je, na licu mu se ocrtavao krajnji, neprikriveni jad. Gotovo očaj.
<BR>&nbsp;&nbsp;&nbsp;&nbsp;&nbsp;"Mi smo ovde unutra", reče Džo. "A vi isedite tamo napolju, u salonu, i nemoćni ste; ne možete da zaustavite ono u šta smo se upleli."
<BR>&nbsp;&nbsp;&nbsp;&nbsp;&nbsp;"Tako je." Ransiter klimnu.
<BR>&nbsp;&nbsp;&nbsp;&nbsp;&nbsp;"Ovo je hladno pakovanje", reče Džo, "ali ima tu još nešto. Nešto što nije normalno za ljude u poluživatu. Dve sile deluju istovremeno, kao što je Al ocenio; jedna nam pomaže, a druga nas uništava. Vi radite sa silom ili bićem ili osobom koja pokušava da nam pomogne. Ubik ste dobili od njih."
<BR>&nbsp;&nbsp;&nbsp;&nbsp;&nbsp;"Da."
<BR>&nbsp;&nbsp;&nbsp;&nbsp;&nbsp;"Dakle, nijedan od nas ne zna čak ni ko pokušava da nas uništi - ni ko nas štiti; vi napolju ne znate, mi unutra ne znamo. Možda je to Pat", reče Džo.
<BR>&nbsp;&nbsp;&nbsp;&nbsp;&nbsp;"Mislim da jeste", reče Ransiter. "Mislim da je to vaš neprijatelj."
<BR>&nbsp;&nbsp;&nbsp;&nbsp;&nbsp;"Za dlaku. Ali ja ne mislim tako", reče Džo. Mislim da se do sada nismo sreli licem u lice s našim neprijateljem, kao ni s našim prijateljem, dodao je u sebi.
<BR>&nbsp;&nbsp;&nbsp;&nbsp;&nbsp;Ali verujem da ćemo se sresti, pomislio je. Uskoro ćemo znati ko su oni.
<BR>&nbsp;&nbsp;&nbsp;&nbsp;&nbsp;"Jeste li sigurni, potpuno i van svake sumnje sigurni da ste jedino vi preživeli eksploziju?" upita on Ransitera. "Razmislite pre nego što odgovorite?"
<BR>&nbsp;&nbsp;&nbsp;&nbsp;&nbsp;"Kao što rekoh, Zoe Virt..."
<BR>&nbsp;&nbsp;&nbsp;&nbsp;&nbsp;"Od nas", reče Džo. "Ona nije u onom vremenskom segmentu s nama. Pat Konli, na primer."
<BR>&nbsp;&nbsp;&nbsp;&nbsp;&nbsp;"Grudni koš Pat Konli je smrskan. Umrla je od šoka i kolapsa pluća, sa mnogobrojnim unutarnjim povredama uključujuči oštećenje jetre i trostruki prelom jedne noge. S fizičke tačke gledanja, ona je četiri, stope udaljena od vas; njeno telo, mislim."
<BR>&nbsp;&nbsp;&nbsp;&nbsp;&nbsp;"I sa svima ostalima je isto? Svi oni su ovde, u hladnom pakovanju, u Moratorijumu Voljene Braće?"
<BR>&nbsp;&nbsp;&nbsp;&nbsp;&nbsp;"S jednim izuzetkom", reče Ransiter. "Sami Mundo. On je pretrpeo teško oštećenje mozga i pao u komu iz koje se, kako kažu, nikada neće povratiti. Površina mozga..."
<BR>&nbsp;&nbsp;&nbsp;&nbsp;&nbsp;"Znači da je živ. On nije u hladnom pakovanju. On nije ovde."
<BR>&nbsp;&nbsp;&nbsp;&nbsp;&nbsp;"Ne bih to nazvao 'životom'. Napravljen je encefalogram; uopšte nema kortikalne aktivnosti. On vegetira, ništa više. Ne postoji kao ličnost, nema kretanja, nema svesti - ništa se ne dešava u Mundovom mozgu, ama baš ništa."
<BR>&nbsp;&nbsp;&nbsp;&nbsp;&nbsp;"Pa vi zato, prirodno, niste mislili da to pomenete", reče Džo.
<BR>
<BR>&nbsp;&nbsp;&nbsp;&nbsp;&nbsp;"Pomenuo sam to sada."
<BR>&nbsp;&nbsp;&nbsp;&nbsp;&nbsp;"Kada sam vam postavio pitanje." Razmislio je. "Koluko je on daleko od nas? Je li u Cirihu?"
<BR>&nbsp;&nbsp;&nbsp;&nbsp;&nbsp;"Spustili smo se ovde, u Cirih, da. On je u bolnici Karla Junga. Otprilike četvrt milje od ovog moratorijuma."
<BR>&nbsp;&nbsp;&nbsp;&nbsp;&nbsp;"Unajmite telepatu", reče Džo. "Ili iskoristite Dži Dži Ešvuda. Neka ga prekontroliše." Dečak, rekao je sebi. Nesređen i nezreo. Surova, neformirana, nastrana ličnost. To bi mogao biti on, rekao je sebi. To bi se slagalo s onim što smo doživljavali, hirovitim, protivurečnim događajima. Osećanjem da nam neko čupa krila i onda ih stavlja natrag. Privremenim oporavcima kao sada sa mnom, u ovoj hotelskoj sobi, posle uspona uza stepanice.
<BR>&nbsp;&nbsp;&nbsp;&nbsp;&nbsp;Ransiter uzdahnu. "Uradili smo to. U slučajevima povrede mozga kakva je ova, redovni postupak je da se pokuša uspostavljanje telepatskog kontakta s osobom. Bez rezultata; ništa. U čeonom režnju nije bilo nikakve moždane aktivnosti. Žao mi je, Džo." Grčevitim trzajem saosećajno je zaklatio nezgrapnom glavom; očigledno, delio je Džoovo razočaranje.
<BR>
<BR>&nbsp;&nbsp;&nbsp;&nbsp;&nbsp;Pošto je skinuo plastični disk koji mu je bio čvrsto prionuo uz uvo, Glen Ransiter reče u mikrofon: "Kasnije ću ponovo razgavarati s vama." Spustio je ceo pribor za vezu, kruto se podigao sa stolice i za trenutak ostao da stoji ispred zamagljene, nepomične, sleđene prilike Džoa Čipa, koja je mirovala u svom providnom, plastičnom sanduku. Uspravna i nema, kao što će biti dok je sveta i veka.
<BR>&nbsp;&nbsp;&nbsp;&nbsp;&nbsp;"Jeste li pozvonili za mene, gospodine?" Herbert Šenhajt fon Fogelzang upade u salon za konsultacije, pogrbljen kao srednjovekovni čankoliz. "Treba li da gospodina Čipa ponovo stavim uz ostale? Gotovi ste, gospodine?"
<BR>&nbsp;&nbsp;&nbsp;&nbsp;&nbsp;"Gotov sam", reče Ransiter.
<BR>&nbsp;&nbsp;&nbsp;&nbsp;&nbsp;"Je li vaš..."
<BR>&nbsp;&nbsp;&nbsp;&nbsp;&nbsp;"Da, probio sam se bez problema. Ovog puta lepo smo mogli da čujemo jedan drugoga." Pripalio je cigaretu; nje pušio već satima, nije ugrabio slobodan trenutak. Dugotrajan, naporan pokušaj da uspostavi vezu s Džoom Čipom iscrpeo ga je. "Postoji li u blizini neki automat za amfetamine?" upitao je vlasnika moratorijuma.
<BR>&nbsp;&nbsp;&nbsp;&nbsp;&nbsp;"U predvorju, ispred salona za konsultacije." S preteranom uslužnošću spodoba pokaza u tom pravcu.
<BR>&nbsp;&nbsp;&nbsp;&nbsp;&nbsp;Pošto je izišao iz salona, Ransiter se uputi ka automatu za amfetamine; ubacio je komad kovanog novca, povukao ručicu za biranje i u otvor je, zveknuvši, skliznuo mali, poznati predmet.
<BR>&nbsp;&nbsp;&nbsp;&nbsp;&nbsp;Od pilule mu je bio bolje. Ali onda se setio svog sastanka s Lanom Nigelmanom kroz dva sata a zamislio se može li da stigne. Suviše stvari se desilo, zaključio je. Nisam spreman da podnesem zvanični izveštaj Društvu; moram da vidiram Nigelmanu i zamolim za odlaganje.
<BR>&nbsp;&nbsp;&nbsp;&nbsp;&nbsp;Iz javne govornice pozvao je Nigelmana u Severnoameričkoj Konfederaciji. "Lene", rekao je, "danas više ništa ne mogu da uradim. Proveo sam poslednjih dvanaest časova pokušavajući da stupim u vezu sa svojim ljudima u hladnom pakovanju, i iscrpljen sam. Je l' bi to moglo sutra?"
<BR>&nbsp;&nbsp;&nbsp;&nbsp;&nbsp;"Što nam brže dastavite svoju formalnu zvaničnu izjavu, to ćemo ranije moći da preduzmemo akciju protivu Holisa. Moja pravna služba kaže da je stvar jasna kao dan; ljudi su nestrpljivi."
<BR>&nbsp;&nbsp;&nbsp;&nbsp;&nbsp;"Veruju da mogu da proguraju građansku tužbu?"
<BR>&nbsp;&nbsp;&nbsp;&nbsp;&nbsp;"Građansku i krivičnu. Razgovarali su s njujorškim oblasnim tužiocem. Ali dok nam vi ne dostavite formalni overeni izveštaj..."
<BR>&nbsp;&nbsp;&nbsp;&nbsp;&nbsp;"Sutra," obeća Ransiter. "Pošto se malo ispavam. Đavolski malo je nedostajalo da me ovo dokrajči." Ovaj gubitaik mojih najboljih ljudi, rakao je u sebi. Naročito Džoa Čipa. Moja organizacija je dasetkovana i nećemo biti u stanju da obnovimo poslovne operacije mesecima, možda godinama. Bože, pomislio je, gde da nađem inercijalce koji će zameniti one što sam izgubio? I gde da nađem tehničara kao što je Džo?
<BR>&nbsp;&nbsp;&nbsp;&nbsp;&nbsp;"Svakako, Glene. Dobro se ispavajte i onda ćemo se sutra sastati u mojoj kancelariji, recimo u deset sati po našem vrememu", reče Nigelman.
<BR>&nbsp;&nbsp;&nbsp;&nbsp;&nbsp;"Hvala", reče Ransiter i prekide vezu, a onda se teško spusti na jedan kauč, presvučen ružičastom plastikom, u hodniku, preko puta vidfona. Ne mogu da nađem tehničara kao što je Džo, rekao je sebi. A to je, u stvari, kraj Ransiterovog Udruženja.
<BR>&nbsp;&nbsp;&nbsp;&nbsp;&nbsp;Onda se pojavo vlasnik moratorijuma, po običaju u pogrešno vreme. "Mogu li štogod da vam donesem, gospodine Ransitere? Šolju kafe? Jaš neki amfetamin, možda dvanaestočasovnu spansusulu? U kancelaniji imam i dvadesetčetvoračasne spansule; jedna od njih ponovo bi vas aktivirala za više časova, ako ne i za celu noć."
<BR>&nbsp;&nbsp;&nbsp;&nbsp;&nbsp;"Nameravam da celu noć prespavam", reče Ransiter.
<BR>&nbsp;&nbsp;&nbsp;&nbsp;&nbsp;"Kako bi onda bilo da..."
<BR>&nbsp;&nbsp;&nbsp;&nbsp;&nbsp;"Gubite se", zaškrguta Ransiter. Vlasnik moratorijuma pobeže, ostavivši ga samog. Zašto sam morao da izaberem ovo mesto? - upita se Ransiter. Mislim zato što je Ela ovde. Na kraju krajeva, ovo je najbolja ustanova; zato je ona ovde i zato su ostali tu. Kad čovek samo pomisli na tolike ljude koji su doskora bili s ovu stranu sanduka, prošlo mu je kroz glavu. Kakva katastrofa.
<BR>&nbsp;&nbsp;&nbsp;&nbsp;&nbsp;Ela, rekao je u sebi, setivši se ne. Bolje će biti da s njom ponovo razgovaram za trenutak, da je obavestim kako stoje stvari. Najzad, obećao sam joj da ću to činiti.
<BR>&nbsp;&nbsp;&nbsp;&nbsp;&nbsp;On ustade i pođe u potragu za vlasnikom moratorijuma.
<BR>&nbsp;&nbsp;&nbsp;&nbsp;&nbsp;Hoću li ovog puta ponovo dobiti vezu s onim prokletim Džorijem? - zapitao se. Ili ću uspeti da zadržim Elu u žiži dovoljno dugo da joj ispričam šta mi je Džo rekao? Sada je mnogo teže uspostaviti kontakt s njom pored Džorijia koji raste, širi se i hrani njome i možda drugima koji su bili u poluživotu. Moratorijum je trebalo da preduzme nešto protivu njega; Džori je opasan za sve ovde. Zašto mu ne stanu na put? - upitao se.
<BR>&nbsp;&nbsp;&nbsp;&nbsp;&nbsp;Možda ne mogu da ga zaustave, pomislio je. Možda u poluživotu nikada ranije nije postajao neko kao što je Džori.
</P></TD></TR></TABLE>
<P class="next">
<A HREF=p16.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
