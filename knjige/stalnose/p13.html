<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>SUŠENI MIŠEVI
<P>&nbsp;&nbsp;&nbsp;&nbsp;&nbsp;Ovo je priča o Zmijokralj, čovek sedamdesetih godina, nekoj grupi dece jednog kišnog dana u Serpentinskim hejimama u Sinšanu.
<BR>
<BR>&nbsp;&nbsp;&nbsp;&nbsp;&nbsp;Imala Kojotica to dete, negde ga našla, nije bilo njeno; ljudsko je bilo, ukrala ga negde. Možda je videla bebu, niko pazio nije, pa je onda rekla: "Nosim ovu bebu u kuću kod mene." I odnela je. S ljudskom bebom njena igrala su se deca. Kojota je dojila, beba se ugojila od kojotskog mleka. Postala je deblja od kojotskih beba; one su sve bile repovi i rebra. Al' smetalo im nije. Sa detetom ljudskim igrali se oni, skakali na njega, a ono na njih, grickali su njega, grickalo ih ono, spavali su skupa u postelji njenoj, u kući Kojote. Al' ono se smrzzzzavalo jer krzna nije imalo. Skičalo, treslo se, skičalo, treslo se. I reče Kojota: "Šta nije u redu?"
<BR>&nbsp;&nbsp;&nbsp;&nbsp;&nbsp;"Zima mi."
<BR>&nbsp;&nbsp;&nbsp;&nbsp;&nbsp;"Krznom obrasti!"
<BR>&nbsp;&nbsp;&nbsp;&nbsp;&nbsp;"Ne mogu."
<BR>&nbsp;&nbsp;&nbsp;&nbsp;&nbsp;"E, šta ću ti ja?"
<BR>&nbsp;&nbsp;&nbsp;&nbsp;&nbsp;"Vatru ti naloži, tako ljudi rade, zima kad im dođe."
<BR>&nbsp;&nbsp;&nbsp;&nbsp;&nbsp;"Doo-bro, dobro, dobro!" Kojotkinja reče, pa do jednog mesta gde su bili ljudi odmah ona teče. Sačeka da ljudi vatricu upale; u kuću im skače, jedan štap dočepa, zapaljen i vreo, s njim u brda juri. Iz njenoga štapa vrcaju varnice, svuda suva trava, počinju vatrice. Za Kojotom požar, gori žbunje, trava; ona stiže kući, svuda vatra prava. Cela njena porodica navali da beži, svi beže k'o ludi, svi u reku hop-la! Ostaše u reci, samo nosem vire. "Ej", reče Kojota, "je l' ti sada top-lo?"
<BR>&nbsp;&nbsp;&nbsp;&nbsp;&nbsp;Iziđu iz reke, s jedne strane ništa, izgorelo sve. Onda dođu kiše, nije toplo više, hlllladna zima baš. S druge strane reke jazbina im nova. Detetu još hladnije, ali vatru više ne traži od nje. I pomisli ono: 'Neću više ovde, s kojotima ovim; hladna im je kuća, idem k ljudima. To je meni narod i na njihov način živeću odsad.' Ustane po danu, kad kojoti spavaju; sušenoga mesa jelenskog ponese i sušenih miševa nekoliko; jer za jelo ništa u toj kući drugo nije imalo; i pođe na put. Ceo dan je išlo, ceo, ceo dan, trčalo ponekad, da što dalje bude, od kojotske kuće da pobegne skroz. A na kraju dana, po zalasku sunca, gleda da se skrije, mesto dobro traži jer spavati mora. Na strmini nekoj jedna ravna stena; krevet ono pravi, grančice naslaže, od jele i bora; pa po njima leže i na njima spi.
<BR>&nbsp;&nbsp;&nbsp;&nbsp;&nbsp;Budi se Kojota, proteže se, zeva. Njena štenad kažu: "Pazi, pazi to? Gde je Dvonogo?" Osvrne se ona, u kutak zaviri, tamo dete vidi, na polici jednoj, pored stvari njenih, ono spava mirno. "Eno, eno njega, na polici tamo", kaže njima ona. "Zašto li to dete na polici spava, to se pitam ja?" Odu svi u lov.
<BR>&nbsp;&nbsp;&nbsp;&nbsp;&nbsp;Dete opet ustane sledećega jutra, i opet pešači, pomalo i trči, ceo dugi dan; u pećinu jednu uveče se skrije da baš tu prespava gde opasno nije. Kojoti se bude: "Pazi, pazi to? Gde je Dvonogo?" Svud po svojoj kući ona ga potraži. U košari šivaćoj ga spazi. "Zašto li to dete u košari spava, baš se pitam?" Odu opet vani.
<BR>&nbsp;&nbsp;&nbsp;&nbsp;&nbsp;Sledećega dana jednom ljudskom gradu dete priđe bliže i u njega stiže. Od njeg beže svi; izgleda im čudno; i kamenje bacaju, ali uzaludno; dete je rešilo da ostane tu. Ispod trema kuće sakrije se jedne; te noći iziđe i do vrata legne. Vide njega ljudi koji tamo žive, bude njima žao, u kuću ga prime da kod vatre sni.
<BR>&nbsp;&nbsp;&nbsp;&nbsp;&nbsp;A kojoti se bude, levo-desno glede, oni mali kažu: "Gde je Dvonogo?" - "Ooo! Jao! Dete moje nestalo, drugoj kući otišlo! Iziđe Kojota, cele noći tuli, zavija i ječi, sve se prolama od kuknjave njene: "Vraćaj mi moje miševe sušene!"
<BR>&nbsp;&nbsp;&nbsp;&nbsp;&nbsp;Tako priča narod, to su njene reči smušene, kad je mesečina i kad gradu priđe: "Vraćaj mi moje miševe sušene!"
<BR>&nbsp;&nbsp;&nbsp;&nbsp;&nbsp;Tako priča narod, tako priča narod. Da.
<BR>&nbsp;&nbsp;&nbsp;&nbsp;&nbsp;Beleška: str. 63#. sušenih miševa nekoliko: tupude uti gosuti.
</P></TD></TR></TABLE>
<P class="next">
<A HREF=p14.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
