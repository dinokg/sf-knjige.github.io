<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>PESME
<P>&nbsp;&nbsp;&nbsp;&nbsp;&nbsp;Prvi deo
<BR>
<BR>&nbsp;&nbsp;&nbsp;&nbsp;&nbsp;Kao što je objašnjeno u odeljku 'Usmena i pisana književnost' u Zaleđu knjige, dolinsko pesništvo u nekim slučajevima bilo je zapisivano, u drugim slučajevima nije; međutim, bez obzira na to da li je bilo improvizovano, recitovano po pamćenju, ili čitano iz pisanog teksta, uvek se izvodilo glasno.
<BR>&nbsp;&nbsp;&nbsp;&nbsp;&nbsp;U ovom odeljku nalazi se nekoliko improvizacija; tu su i neke dobro poznate pesme, koje su, kao i sve narodne pesme, izgubile autorstvo i sad pripadaju svima 'u Dolini je bilo i drugih mogućnosti, ponekad su se pesme davale, ponekad ih je primalac morao zaraditi'; ima nekoliko dečjih pesama; navedene su i neke 'javne' pesme - one koje su izgovarane na takmičenju ili pisane na javnom mestu.
<BR>
<BR>&nbsp;&nbsp;&nbsp;&nbsp;&nbsp;PASTIROVA PESMA IZ ČUMOA
<BR>
<BR>&nbsp;&nbsp;&nbsp;&nbsp;&nbsp;Posle porođaja,
<BR>&nbsp;&nbsp;&nbsp;&nbsp;&nbsp;posteljica može tvoja biti,
<BR>&nbsp;&nbsp;&nbsp;&nbsp;&nbsp;a jagnje ne može, Kojoto.
<BR>&nbsp;&nbsp;&nbsp;&nbsp;&nbsp;Ovca oštre papke ima,
<BR>&nbsp;&nbsp;&nbsp;&nbsp;&nbsp;pripazi se, Kojoto.
<BR>&nbsp;&nbsp;&nbsp;&nbsp;&nbsp;Ja mogu neke devojke imati,
<BR>&nbsp;&nbsp;&nbsp;&nbsp;&nbsp;a ovu ne mogu, Kojoto.
<BR>&nbsp;&nbsp;&nbsp;&nbsp;&nbsp;Njenoj majci se ne sviđam,
<BR>&nbsp;&nbsp;&nbsp;&nbsp;&nbsp;pripazi se, Kojoto.
<BR>
<BR>&nbsp;&nbsp;&nbsp;&nbsp;&nbsp;PESMA VILIN KONJICA
<BR>&nbsp;&nbsp;&nbsp;&nbsp;&nbsp;Na Reci, divan, Unmalin, Unmalin!
<BR>&nbsp;&nbsp;&nbsp;&nbsp;&nbsp;Pod tamnim hrastjem, ambari, ambari.
<BR>&nbsp;&nbsp;&nbsp;&nbsp;&nbsp;Uveče čuje se medenica zvon, zvon,
<BR>&nbsp;&nbsp;&nbsp;&nbsp;&nbsp;to stoka vraća se u dom, u dom.
<BR>
<BR>&nbsp;&nbsp;&nbsp;&nbsp;&nbsp;Sa Oblog Brda unmalinskog, unmalinskog,
<BR>&nbsp;&nbsp;&nbsp;&nbsp;&nbsp;vidim prostore ovog kraja vinogradskog.
<BR>&nbsp;&nbsp;&nbsp;&nbsp;&nbsp;Čujem narod kad se uveče vraća s pesmom
<BR>&nbsp;&nbsp;&nbsp;&nbsp;&nbsp;iz vinograda, sa rada, u dom, u dom.
<BR>
<BR>&nbsp;&nbsp;&nbsp;&nbsp;&nbsp;BELEŠKA: Pesma 'vilin konjica' 'za pevanje ili recitovanje' predstavlja improvizaciju, nešto što ide olako. Ovu je govorila Metla nekoj porodičnoj grupi na balkonu jedne kuće u Unmalinu u letnje veče, a kad sam rekla da mi se pesma dopala, autorica ju je zapisala i dala mi je.
<BR>
<BR>&nbsp;&nbsp;&nbsp;&nbsp;&nbsp;PESMA ZALIVSKOG LOVORA
<BR>
<BR>&nbsp;&nbsp;&nbsp;&nbsp;&nbsp;Mora on njime da mlatara.
<BR>&nbsp;&nbsp;&nbsp;&nbsp;&nbsp;O, jebanje, grdna brigo!
<BR>&nbsp;&nbsp;&nbsp;&nbsp;&nbsp;Maše njim ko da je zastava
<BR>&nbsp;&nbsp;&nbsp;&nbsp;&nbsp;da bi mu se dobro digo.
<BR>
<BR>&nbsp;&nbsp;&nbsp;&nbsp;&nbsp;Zabija ga u mišje rupe,
<BR>&nbsp;&nbsp;&nbsp;&nbsp;&nbsp;pa i do krtičje je stigo.
<BR>&nbsp;&nbsp;&nbsp;&nbsp;&nbsp;Zabija ga i u nečije dupe
<BR>&nbsp;&nbsp;&nbsp;&nbsp;&nbsp;da bi mu se dobro digo.
<BR>
<BR>&nbsp;&nbsp;&nbsp;&nbsp;&nbsp;"Pusti me da se opustim",
<BR>&nbsp;&nbsp;&nbsp;&nbsp;&nbsp;njegov mu, razumno, kaže.
<BR>&nbsp;&nbsp;&nbsp;&nbsp;&nbsp;"Ni slučajno", odgovara on,
<BR>&nbsp;&nbsp;&nbsp;&nbsp;&nbsp;"takvi zahtevi ne važe."
<BR>
<BR>&nbsp;&nbsp;&nbsp;&nbsp;&nbsp;"Pusti me da odspavam",
<BR>&nbsp;&nbsp;&nbsp;&nbsp;&nbsp;njegov mu razumno kaže.
<BR>&nbsp;&nbsp;&nbsp;&nbsp;&nbsp;"Ni slučajno", odgovara on,
<BR>&nbsp;&nbsp;&nbsp;&nbsp;&nbsp;"od tebe se dizanja traže."
<BR>
<BR>&nbsp;&nbsp;&nbsp;&nbsp;&nbsp;Njegov se ludo digne jedno veče,
<BR>&nbsp;&nbsp;&nbsp;&nbsp;&nbsp;ruke mu izrastu, pa se noža laća.
<BR>&nbsp;&nbsp;&nbsp;&nbsp;&nbsp;Svog glupog gazdu od sebe odseče,
<BR>&nbsp;&nbsp;&nbsp;&nbsp;&nbsp;eno, beži gazda praznih gaća.
<BR>
<BR>&nbsp;&nbsp;&nbsp;&nbsp;&nbsp;Sad njegov devet puta za to
<BR>&nbsp;&nbsp;&nbsp;&nbsp;&nbsp;pesmu zahvalnicu peva.
<BR>&nbsp;&nbsp;&nbsp;&nbsp;&nbsp;Ide na spavanje spokojno,
<BR>&nbsp;&nbsp;&nbsp;&nbsp;&nbsp;biće san miran, a ne ševa.
<BR>
<BR>&nbsp;&nbsp;&nbsp;&nbsp;&nbsp;Al' izraste mu kasnije
<BR>&nbsp;&nbsp;&nbsp;&nbsp;&nbsp;jedan malecak novi gazda.
<BR>&nbsp;&nbsp;&nbsp;&nbsp;&nbsp;Sad njegov skače na mravinjake
<BR>&nbsp;&nbsp;&nbsp;&nbsp;&nbsp;i gazdu svog tu gura vazda.
<BR>
<BR>&nbsp;&nbsp;&nbsp;&nbsp;&nbsp;NEKE 'ČETVOR-PETORNE' PESME IZ MADIDINUA
<BR>
<BR>&nbsp;&nbsp;&nbsp;&nbsp;&nbsp;Govorene na večeri pesništva, na rečnoj obali, posle rada.
<BR>
<BR>&nbsp;&nbsp;&nbsp;&nbsp;&nbsp;GUBITAK
<BR>
<BR>&nbsp;&nbsp;&nbsp;&nbsp;&nbsp;Srce mi teško
<BR>&nbsp;&nbsp;&nbsp;&nbsp;&nbsp;poprečni kamen
<BR>&nbsp;&nbsp;&nbsp;&nbsp;&nbsp;disanje stalo
<BR>&nbsp;&nbsp;&nbsp;&nbsp;&nbsp;žalosti plamen
<BR>
<BR>&nbsp;&nbsp;&nbsp;&nbsp;&nbsp;LJUBOMORA
<BR>
<BR>&nbsp;&nbsp;&nbsp;&nbsp;&nbsp;Nakačila tolike minđušetine,
<BR>&nbsp;&nbsp;&nbsp;&nbsp;&nbsp;šta imaš od takve ženetine?
<BR>&nbsp;&nbsp;&nbsp;&nbsp;&nbsp;Da l' više ždranja? Da'l više pića?
<BR>&nbsp;&nbsp;&nbsp;&nbsp;&nbsp;Il' više drndanja tvog glavića?
<BR>
<BR>&nbsp;&nbsp;&nbsp;&nbsp;&nbsp;PRVA LJUBAV
<BR>
<BR>&nbsp;&nbsp;&nbsp;&nbsp;&nbsp;Paradajzi. Čupaš korov.
<BR>&nbsp;&nbsp;&nbsp;&nbsp;&nbsp;Sunce. Silna vrelina.
<BR>&nbsp;&nbsp;&nbsp;&nbsp;&nbsp;Miris lišća gorak. Opor.
<BR>&nbsp;&nbsp;&nbsp;&nbsp;&nbsp;To je slika iz davnina.
<BR>
<BR>&nbsp;&nbsp;&nbsp;&nbsp;&nbsp;TAMNA DEVOJKA
<BR>
<BR>&nbsp;&nbsp;&nbsp;&nbsp;&nbsp;Crni leptir, crna krila,
<BR>&nbsp;&nbsp;&nbsp;&nbsp;&nbsp;let, okret, blist, lepet,
<BR>&nbsp;&nbsp;&nbsp;&nbsp;&nbsp;hajdučke trave stabljika,
<BR>&nbsp;&nbsp;&nbsp;&nbsp;&nbsp;vraća se, luta, napet.
<BR>
<BR>&nbsp;&nbsp;&nbsp;&nbsp;&nbsp;KOLOPLET NADZEZAVANJA
<BR>
<BR>&nbsp;&nbsp;&nbsp;&nbsp;&nbsp;Stara keška reč 'fini' prevodi se ovde kao 'nadzezavanje'. To je stara zabava, takmičenje u rimovanim uvredama. Navodimo usmene improvizacije te vrste na jednom plesu Vina u Čumou.
<BR>
<BR>&nbsp;&nbsp;&nbsp;&nbsp;&nbsp;Iz donje Doline ti si? Znam, tako zboriš.
<BR>&nbsp;&nbsp;&nbsp;&nbsp;&nbsp;K'o krabe da ti izlaze natraške iz usta.
<BR>&nbsp;&nbsp;&nbsp;&nbsp;&nbsp;Tako sa rečima se boriš.
<BR>
<BR>&nbsp;&nbsp;&nbsp;&nbsp;&nbsp;U Čumou pilići u drvenoj duplji.
<BR>&nbsp;&nbsp;&nbsp;&nbsp;&nbsp;Kažu ko-ko-da, kažu ko-ko-ko.
<BR>&nbsp;&nbsp;&nbsp;&nbsp;&nbsp;Čumovci ne znaju da kažu ni to.
<BR>&nbsp;&nbsp;&nbsp;&nbsp;&nbsp;Pilići pametniji, Čumovci su gluplji.
<BR>
<BR>&nbsp;&nbsp;&nbsp;&nbsp;&nbsp;U donjem delu Doline
<BR>&nbsp;&nbsp;&nbsp;&nbsp;&nbsp;pametni su živo.
<BR>&nbsp;&nbsp;&nbsp;&nbsp;&nbsp;Od psećih govana
<BR>&nbsp;&nbsp;&nbsp;&nbsp;&nbsp;sebi prave pivo.
<BR>
<BR>&nbsp;&nbsp;&nbsp;&nbsp;&nbsp;Jači ukusi su za pameti jače.
<BR>&nbsp;&nbsp;&nbsp;&nbsp;&nbsp;Zato Čumovci sebi u pivo
<BR>&nbsp;&nbsp;&nbsp;&nbsp;&nbsp;stavljaju ono što su srale mačke.
<BR>
<BR>&nbsp;&nbsp;&nbsp;&nbsp;&nbsp;Znam da ste vi iz Doline donje.
<BR>&nbsp;&nbsp;&nbsp;&nbsp;&nbsp;Kad se dočepate jedne ideje,
<BR>&nbsp;&nbsp;&nbsp;&nbsp;&nbsp;ne rastajete se od nje,
<BR>&nbsp;&nbsp;&nbsp;&nbsp;&nbsp;kao kučka kad je uhvati grč
<BR>&nbsp;&nbsp;&nbsp;&nbsp;&nbsp;džukcu na kurcu.
<BR>
<BR>&nbsp;&nbsp;&nbsp;&nbsp;&nbsp;Jedan Čumovac imao ideju jednu
<BR>&nbsp;&nbsp;&nbsp;&nbsp;&nbsp;prvu i jedinu u životu
<BR>&nbsp;&nbsp;&nbsp;&nbsp;&nbsp;i celih pet minuta je pamtio
<BR>&nbsp;&nbsp;&nbsp;&nbsp;&nbsp;tu krasotu.
<BR>
<BR>&nbsp;&nbsp;&nbsp;&nbsp;&nbsp;PESMA PAPRAT-STABLJIKE
<BR>&nbsp;&nbsp;&nbsp;&nbsp;&nbsp;Peva uz rad, pletući korpu, žena zvana Paprat-Stabljika u Kastoha-nai
<BR>
<BR>&nbsp;&nbsp;&nbsp;&nbsp;&nbsp;Stara stopala
<BR>&nbsp;&nbsp;&nbsp;&nbsp;&nbsp;vire ispred
<BR>&nbsp;&nbsp;&nbsp;&nbsp;&nbsp;starih kolena,
<BR>&nbsp;&nbsp;&nbsp;&nbsp;&nbsp;oči stare
<BR>&nbsp;&nbsp;&nbsp;&nbsp;&nbsp;tebe gledaju
<BR>&nbsp;&nbsp;&nbsp;&nbsp;&nbsp;preko ove košare
<BR>&nbsp;&nbsp;&nbsp;&nbsp;&nbsp;koju stare šake prave.
<BR>&nbsp;&nbsp;&nbsp;&nbsp;&nbsp;Košara je nova.
<BR>&nbsp;&nbsp;&nbsp;&nbsp;&nbsp;Ej, stopala stara
<BR>&nbsp;&nbsp;&nbsp;&nbsp;&nbsp;idoste putevima dugim
<BR>&nbsp;&nbsp;&nbsp;&nbsp;&nbsp;a to do čega dođoste
<BR>&nbsp;&nbsp;&nbsp;&nbsp;&nbsp;ova je košara.
<BR>&nbsp;&nbsp;&nbsp;&nbsp;&nbsp;Nek se dignu stopala!
<BR>&nbsp;&nbsp;&nbsp;&nbsp;&nbsp;Neka pevaju
<BR>&nbsp;&nbsp;&nbsp;&nbsp;&nbsp;ovu pesmu novu
<BR>&nbsp;&nbsp;&nbsp;&nbsp;&nbsp;jednoj staroj ženi.
<BR>&nbsp;&nbsp;&nbsp;&nbsp;&nbsp;Meni.
<BR>
<BR>&nbsp;&nbsp;&nbsp;&nbsp;&nbsp;PESMA KOJA SE UZ BUBANJ KAZUJE
<BR>
<BR>&nbsp;&nbsp;&nbsp;&nbsp;&nbsp;Govorila Kulkuna iz Čukulmasa
<BR>
<BR>&nbsp;&nbsp;&nbsp;&nbsp;&nbsp;Jastreb kruži, vrti se i kliče.
<BR>&nbsp;&nbsp;&nbsp;&nbsp;&nbsp;Krpelj u koži mog temena siše.
<BR>&nbsp;&nbsp;&nbsp;&nbsp;&nbsp;Ako se vinem u visine sa jastrebom,
<BR>&nbsp;&nbsp;&nbsp;&nbsp;&nbsp;moraću i da sišem sa krpeljem.
<BR>&nbsp;&nbsp;&nbsp;&nbsp;&nbsp;O bregovi Doline moje,
<BR>&nbsp;&nbsp;&nbsp;&nbsp;&nbsp;u vama stvari mnogo zapetljano stoje!
<BR>
<BR>&nbsp;&nbsp;&nbsp;&nbsp;&nbsp;UMETNICI
<BR>
<BR>&nbsp;&nbsp;&nbsp;&nbsp;&nbsp;Napisano na belom gipsanom zidu u radnoj sobi Društva Hrasta u Telina-nai
<BR>
<BR>&nbsp;&nbsp;&nbsp;&nbsp;&nbsp;Ama čime se uopšte bave
<BR>&nbsp;&nbsp;&nbsp;&nbsp;&nbsp;ti, tamo, pevači, škrabači, plesači, mazači, oblikovači, stvarači?
<BR>&nbsp;&nbsp;&nbsp;&nbsp;&nbsp;Praznoruki idu u bezdan između;
<BR>&nbsp;&nbsp;&nbsp;&nbsp;&nbsp;punoruki se vrate.
<BR>&nbsp;&nbsp;&nbsp;&nbsp;&nbsp;Idu zamukli, a sa rečima i melodijama se vrate.
<BR>&nbsp;&nbsp;&nbsp;&nbsp;&nbsp;Idu zbunjeni, a sa obrascima se vrate.
<BR>&nbsp;&nbsp;&nbsp;&nbsp;&nbsp;Idu kljakavo, plakavo, bljakavo, strahavo,
<BR>&nbsp;&nbsp;&nbsp;&nbsp;&nbsp;a sa krilima crvenokrilog jastreba se vrate
<BR>&nbsp;&nbsp;&nbsp;&nbsp;&nbsp;i sa očima planinskog lava.
<BR>
<BR>&nbsp;&nbsp;&nbsp;&nbsp;&nbsp;Pa oni tamo i žive
<BR>&nbsp;&nbsp;&nbsp;&nbsp;&nbsp;tamo hvataju dah:
<BR>&nbsp;&nbsp;&nbsp;&nbsp;&nbsp;u bezdanu praznom, između,
<BR>&nbsp;&nbsp;&nbsp;&nbsp;&nbsp;gde je druge strah.
<BR>
<BR>&nbsp;&nbsp;&nbsp;&nbsp;&nbsp;Ama gde ti tajanstveni artisti stanuju?
<BR>&nbsp;&nbsp;&nbsp;&nbsp;&nbsp;Tamo, u provaliji samuju.
<BR>&nbsp;&nbsp;&nbsp;&nbsp;&nbsp;Njihove šake su šarka.
<BR>&nbsp;&nbsp;&nbsp;&nbsp;&nbsp;Tamo niko drugi ne može da diše.
<BR>&nbsp;&nbsp;&nbsp;&nbsp;&nbsp;Njih ni hvala ne dohvata više.
<BR>
<BR>&nbsp;&nbsp;&nbsp;&nbsp;&nbsp;Umetnici obični
<BR>&nbsp;&nbsp;&nbsp;&nbsp;&nbsp;rade strpljenjem, strašću, veštinom, trudom
<BR>&nbsp;&nbsp;&nbsp;&nbsp;&nbsp;pa se vrate poslu, dobrim sudom.
<BR>&nbsp;&nbsp;&nbsp;&nbsp;&nbsp;Proporcije, intelekt, svrha,
<BR>&nbsp;&nbsp;&nbsp;&nbsp;&nbsp;ravnodušnost, zadrtost, uživanje u alatu,
<BR>&nbsp;&nbsp;&nbsp;&nbsp;&nbsp;to su im putevi, to im je trka.
<BR>&nbsp;&nbsp;&nbsp;&nbsp;&nbsp;Priđu praznom; glavčini;
<BR>&nbsp;&nbsp;&nbsp;&nbsp;&nbsp;zaobilaze, kruže,
<BR>&nbsp;&nbsp;&nbsp;&nbsp;&nbsp;kao lešinar, motre dole,
<BR>&nbsp;&nbsp;&nbsp;&nbsp;&nbsp;kao sa kojotom da se druže.
<BR>
<BR>&nbsp;&nbsp;&nbsp;&nbsp;&nbsp;Gledaju centar, središte ih mami,
<BR>&nbsp;&nbsp;&nbsp;&nbsp;&nbsp;obilaze ga, opisuju,
<BR>&nbsp;&nbsp;&nbsp;&nbsp;&nbsp;a tamo ne mogu živeti sami.
<BR>&nbsp;&nbsp;&nbsp;&nbsp;&nbsp;Zaslužuju hvalu.
<BR>
<BR>&nbsp;&nbsp;&nbsp;&nbsp;&nbsp;Eto to su ti koji sebe umetnicima zovu, među ljudima.
<BR>&nbsp;&nbsp;&nbsp;&nbsp;&nbsp;Takmiče se za pohvale jedni sa drugima.
<BR>&nbsp;&nbsp;&nbsp;&nbsp;&nbsp;Misle da je središte
<BR>&nbsp;&nbsp;&nbsp;&nbsp;&nbsp;napunjeno crevo.
<BR>&nbsp;&nbsp;&nbsp;&nbsp;&nbsp;I da je sranje rad.
<BR>&nbsp;&nbsp;&nbsp;&nbsp;&nbsp;Oni su ono što lešinar i kojot
<BR>&nbsp;&nbsp;&nbsp;&nbsp;&nbsp;pojedoše juče.
<BR>
<BR>&nbsp;&nbsp;&nbsp;&nbsp;&nbsp;HVALISANJE
<BR>
<BR>&nbsp;&nbsp;&nbsp;&nbsp;&nbsp;Iz gradića Tahas Tuhas.
<BR>
<BR>&nbsp;&nbsp;&nbsp;&nbsp;&nbsp;Iz Tahas Tuhasa muzičari, znalci,
<BR>&nbsp;&nbsp;&nbsp;&nbsp;&nbsp;u svoje instrumente preobraćaju stvari:
<BR>&nbsp;&nbsp;&nbsp;&nbsp;&nbsp;reke u svirale, brda u bubnjeve,
<BR>&nbsp;&nbsp;&nbsp;&nbsp;&nbsp;slušaju ih zvezde, nebeski svod stari.
<BR>&nbsp;&nbsp;&nbsp;&nbsp;&nbsp;Otvaraju ljudi vrata na Četiri Kuće,
<BR>&nbsp;&nbsp;&nbsp;&nbsp;&nbsp;otvaraju se i prozori nebeske duge
<BR>&nbsp;&nbsp;&nbsp;&nbsp;&nbsp;da slušaju Tahas Tuhirce, ne druge.
<BR>
<BR>&nbsp;&nbsp;&nbsp;&nbsp;&nbsp;UZVRAĆANJE
<BR>
<BR>&nbsp;&nbsp;&nbsp;&nbsp;&nbsp;Iz gradića Madidinua.
<BR>
<BR>&nbsp;&nbsp;&nbsp;&nbsp;&nbsp;Iz Tahas Tuhasa muzičari, gluvci,
<BR>&nbsp;&nbsp;&nbsp;&nbsp;&nbsp;u svoje noseve sviraju umesto u frule.
<BR>&nbsp;&nbsp;&nbsp;&nbsp;&nbsp;Umesto bubnjeva lupaju svoje guzice.
<BR>&nbsp;&nbsp;&nbsp;&nbsp;&nbsp;Od njih beže čak i buve.
<BR>&nbsp;&nbsp;&nbsp;&nbsp;&nbsp;Sinšanci zatvaraju prozore,
<BR>&nbsp;&nbsp;&nbsp;&nbsp;&nbsp;a vrata Madidinci
<BR>&nbsp;&nbsp;&nbsp;&nbsp;&nbsp;kad čuju da sviraju Tahas Tuhirci.
<BR>
<BR>&nbsp;&nbsp;&nbsp;&nbsp;&nbsp;BODRENJA I UPOZORENJA IZ DRUGE I TREĆE KUĆE ZEMLJE
<BR>
<BR>&nbsp;&nbsp;&nbsp;&nbsp;&nbsp;Kaligrafisani zidni plakat iz serpentinskih hejima u Vakvahi.
<BR>
<BR>&nbsp;&nbsp;&nbsp;&nbsp;&nbsp;Čujte, vi narode iz Tugli, vi Opsidijanci!
<BR>&nbsp;&nbsp;&nbsp;&nbsp;&nbsp;Čujte, vrtlari i zemljodelci, voćari, vinari, pastiri, stočari!
<BR>&nbsp;&nbsp;&nbsp;&nbsp;&nbsp;Vaše su umetnosti vredne divljenja, izdašne,
<BR>&nbsp;&nbsp;&nbsp;&nbsp;&nbsp;dobrobiti koje vi dajete su zamašne,
<BR>&nbsp;&nbsp;&nbsp;&nbsp;&nbsp;ali vas i opasnost mnogo koja vreba,
<BR>&nbsp;&nbsp;&nbsp;&nbsp;&nbsp;zato se dobro pripaziti treba.
<BR>&nbsp;&nbsp;&nbsp;&nbsp;&nbsp;Kaže čovek među kićankama kukuruza, zemlja je ovo moja, moje
<BR>&nbsp;&nbsp;&nbsp;&nbsp;&nbsp;oranje i sejanje,
<BR>&nbsp;&nbsp;&nbsp;&nbsp;&nbsp;žena kaže, među ovcama što pasu, ovce su ovo moje, ovo je moje
<BR>&nbsp;&nbsp;&nbsp;&nbsp;&nbsp;gajenje i negovanje.
<BR>&nbsp;&nbsp;&nbsp;&nbsp;&nbsp;U brazdi iz semena klija glad.
<BR>&nbsp;&nbsp;&nbsp;&nbsp;&nbsp;U ogradi krava oteli strah.
<BR>&nbsp;&nbsp;&nbsp;&nbsp;&nbsp;U žitnicama su cela brda siromaštva.
<BR>&nbsp;&nbsp;&nbsp;&nbsp;&nbsp;Vezana kobila oždrebi grudve gneva tvrda.
<BR>&nbsp;&nbsp;&nbsp;&nbsp;&nbsp;Plod masline bude rat.
<BR>&nbsp;&nbsp;&nbsp;&nbsp;&nbsp;Pripazite se vi, narode iz Tugli, vi Opsidijanci, priđite malo i
<BR>&nbsp;&nbsp;&nbsp;&nbsp;&nbsp;divljini,
<BR>&nbsp;&nbsp;&nbsp;&nbsp;&nbsp;ne ostajte stalno na obdelini, život samo na obrađenom - vašoj
<BR>&nbsp;&nbsp;&nbsp;&nbsp;&nbsp;propasti je brat.
<BR>&nbsp;&nbsp;&nbsp;&nbsp;&nbsp;Dođite među trave nesejane, da vidite to žestoko seme,
<BR>&nbsp;&nbsp;&nbsp;&nbsp;&nbsp;dođite među hrastove koji nose žireva ogromno breme,
<BR>&nbsp;&nbsp;&nbsp;&nbsp;&nbsp;potražite korenje slatko u zemlji gde je plug nepoznat.
<BR>&nbsp;&nbsp;&nbsp;&nbsp;&nbsp;Dođite kod jelena na brdo, kod riba na reku, kod prepelica na
<BR>&nbsp;&nbsp;&nbsp;&nbsp;&nbsp;livadu.
<BR>&nbsp;&nbsp;&nbsp;&nbsp;&nbsp;Možete ih uzeti, možete ih jesti,
<BR>&nbsp;&nbsp;&nbsp;&nbsp;&nbsp;oni su hrana kao i vi.
<BR>&nbsp;&nbsp;&nbsp;&nbsp;&nbsp;Sa vama jesu, nisu za vas.
<BR>&nbsp;&nbsp;&nbsp;&nbsp;&nbsp;A tamo - ko su vlasnici?
<BR>&nbsp;&nbsp;&nbsp;&nbsp;&nbsp;Pumina je šuma,
<BR>&nbsp;&nbsp;&nbsp;&nbsp;&nbsp;lijino je brdo,
<BR>&nbsp;&nbsp;&nbsp;&nbsp;&nbsp;sovino je drvo,
<BR>&nbsp;&nbsp;&nbsp;&nbsp;&nbsp;vlasnik one jazbine je miš,
<BR>&nbsp;&nbsp;&nbsp;&nbsp;&nbsp;dok riblja mlađ je vlasnik one bare: a sve je isti stan.
<BR>&nbsp;&nbsp;&nbsp;&nbsp;&nbsp;Dođite da zauzmete mesta koja su vaša.
<BR>&nbsp;&nbsp;&nbsp;&nbsp;&nbsp;Ograde ovde ne postoje, ali kazne postoje.
<BR>&nbsp;&nbsp;&nbsp;&nbsp;&nbsp;Nema da se ratuje, ali smrti se mnogi boje; umire se tu svaki dan.
<BR>&nbsp;&nbsp;&nbsp;&nbsp;&nbsp;Dođite da lovite. Ulovićete sebe.
<BR>&nbsp;&nbsp;&nbsp;&nbsp;&nbsp;Dođite da sakupljate: iz granja, iz trava, iz zemlje,
<BR>&nbsp;&nbsp;&nbsp;&nbsp;&nbsp;sakupljaćete sebe.
<BR>&nbsp;&nbsp;&nbsp;&nbsp;&nbsp;Na ovom tlu nek vam je dobar san.
<BR>&nbsp;&nbsp;&nbsp;&nbsp;&nbsp;Samo, to vaša zemlja nije,
<BR>&nbsp;&nbsp;&nbsp;&nbsp;&nbsp;nego ste ta zemlja vi.
<BR>
<BR>&nbsp;&nbsp;&nbsp;&nbsp;&nbsp;BOZO
<BR>
<BR>&nbsp;&nbsp;&nbsp;&nbsp;&nbsp;'ŽIRNI DETLIĆ'
<BR>
<BR>&nbsp;&nbsp;&nbsp;&nbsp;&nbsp;Dečja pesmica brojalica u Sinšanu.
<BR>
<BR>&nbsp;&nbsp;&nbsp;&nbsp;&nbsp;Bozo ptica, šešir crven,
<BR>&nbsp;&nbsp;&nbsp;&nbsp;&nbsp;šare bele, a nos drven,
<BR>&nbsp;&nbsp;&nbsp;&nbsp;&nbsp;čuka čuka ispod grana,
<BR>&nbsp;&nbsp;&nbsp;&nbsp;&nbsp;čuka čuka celog dana.
<BR>&nbsp;&nbsp;&nbsp;&nbsp;&nbsp;Čuka tamo! Čuka vamo!
<BR>&nbsp;&nbsp;&nbsp;&nbsp;&nbsp;Čuka tamo! Čuka vamo!
<BR>&nbsp;&nbsp;&nbsp;&nbsp;&nbsp;Jen, dva, tri!
<BR>&nbsp;&nbsp;&nbsp;&nbsp;&nbsp;Tu smo mi!
<BR>&nbsp;&nbsp;&nbsp;&nbsp;&nbsp;Jen, dva, tri!
<BR>&nbsp;&nbsp;&nbsp;&nbsp;&nbsp;Tu smo mi!
<BR>
<BR>&nbsp;&nbsp;&nbsp;&nbsp;&nbsp;U ZAPADNOJ ZEMLJI CELOJ
<BR>
<BR>&nbsp;&nbsp;&nbsp;&nbsp;&nbsp;Dečja plesna pesma, čuje se u svih devet gradova Doline; taj ples se zove 'Pravljenje okreta'. Taj slik je osoben za dečje pesme; metrikom u prevodu učinjen je pokušaj da se nagovesti uporni plesni ritam.
<BR>
<BR>&nbsp;&nbsp;&nbsp;&nbsp;&nbsp;HOR
<BR>&nbsp;&nbsp;&nbsp;&nbsp;&nbsp;Kruži kruži oko kuće
<BR>&nbsp;&nbsp;&nbsp;&nbsp;&nbsp;kruži kruži al' je vruće
<BR>&nbsp;&nbsp;&nbsp;&nbsp;&nbsp;gori gori svako zrno
<BR>&nbsp;&nbsp;&nbsp;&nbsp;&nbsp;gori gori sve je crno
<BR>
<BR>&nbsp;&nbsp;&nbsp;&nbsp;&nbsp;SOLO
<BR>&nbsp;&nbsp;&nbsp;&nbsp;&nbsp;Ko će ovo da prebrodi
<BR>&nbsp;&nbsp;&nbsp;&nbsp;&nbsp;ruke moje oslobodi
<BR>&nbsp;&nbsp;&nbsp;&nbsp;&nbsp;ko će meni ljubav biti
<BR>&nbsp;&nbsp;&nbsp;&nbsp;&nbsp;da l' će Zapad suze liti
<BR>
<BR>&nbsp;&nbsp;&nbsp;&nbsp;&nbsp;HOR
<BR>&nbsp;&nbsp;&nbsp;&nbsp;&nbsp;Krug je bio nije više
<BR>&nbsp;&nbsp;&nbsp;&nbsp;&nbsp;na slobodu se probiše
<BR>&nbsp;&nbsp;&nbsp;&nbsp;&nbsp;u dolinu pa niz polje
<BR>&nbsp;&nbsp;&nbsp;&nbsp;&nbsp;jer su tamo trave bolje
<BR>
<BR>&nbsp;&nbsp;&nbsp;&nbsp;&nbsp;SOLO
<BR>&nbsp;&nbsp;&nbsp;&nbsp;&nbsp;Krug je zato da se beži
<BR>&nbsp;&nbsp;&nbsp;&nbsp;&nbsp;nije samo da se leži
<BR>&nbsp;&nbsp;&nbsp;&nbsp;&nbsp;dođi brzo da me voliš
<BR>&nbsp;&nbsp;&nbsp;&nbsp;&nbsp;nemoj igri da odoliš
<BR>
<BR>&nbsp;&nbsp;&nbsp;&nbsp;&nbsp;PETORNA PESMA O GUŠTERIMA
<BR>
<BR>&nbsp;&nbsp;&nbsp;&nbsp;&nbsp;Improvizovala jedna Sinšanka, kćer Dajke Ire, sedeći na suncu pokraj nekog kamenog zida.
<BR>
<BR>&nbsp;&nbsp;&nbsp;&nbsp;&nbsp;Gušter velik
<BR>&nbsp;&nbsp;&nbsp;&nbsp;&nbsp;skače, hita,
<BR>&nbsp;&nbsp;&nbsp;&nbsp;&nbsp;seva trbuh plav:
<BR>&nbsp;&nbsp;&nbsp;&nbsp;&nbsp;Ja sam nebo! Ja sam munja!
<BR>&nbsp;&nbsp;&nbsp;&nbsp;&nbsp;Gušter malac
<BR>&nbsp;&nbsp;&nbsp;&nbsp;&nbsp;voli tajac:
<BR>&nbsp;&nbsp;&nbsp;&nbsp;&nbsp;Ja sam senka sav.
<BR>
<BR>&nbsp;&nbsp;&nbsp;&nbsp;&nbsp;JUNCU ZVANOM RUŽOKOREN
<BR>
<BR>&nbsp;&nbsp;&nbsp;&nbsp;&nbsp;Improvizacija koju je tokom Drugog dana svečanosti Sveta govorila Kulkuna od Čukulmasa.
<BR>
<BR>&nbsp;&nbsp;&nbsp;&nbsp;&nbsp;Koju to misao misliš
<BR>&nbsp;&nbsp;&nbsp;&nbsp;&nbsp;celog veka svog?
<BR>&nbsp;&nbsp;&nbsp;&nbsp;&nbsp;Sigurno neku veliku, svečanu,
<BR>&nbsp;&nbsp;&nbsp;&nbsp;&nbsp;čim ceo svet gledaš kroz nju
<BR>&nbsp;&nbsp;&nbsp;&nbsp;&nbsp;celog veka svog.
<BR>&nbsp;&nbsp;&nbsp;&nbsp;&nbsp;Kad moraš da pogledaš u nešto drugo
<BR>&nbsp;&nbsp;&nbsp;&nbsp;&nbsp;prevrćeš očima, mučeš gnevno,
<BR>&nbsp;&nbsp;&nbsp;&nbsp;&nbsp;silno željan da joj se vratiš,
<BR>&nbsp;&nbsp;&nbsp;&nbsp;&nbsp;postojano u nju da zuriš,
<BR>&nbsp;&nbsp;&nbsp;&nbsp;&nbsp;da je misliš
<BR>&nbsp;&nbsp;&nbsp;&nbsp;&nbsp;celog veka svog.
<BR>
<BR>&nbsp;&nbsp;&nbsp;&nbsp;&nbsp;LEŠINARI
<BR>
<BR>&nbsp;&nbsp;&nbsp;&nbsp;&nbsp;Pevala uz bubanj Lisičin Poklon od Sinšana. Versifikacija je bila 'četvoro-petorna'.
<BR>
<BR>&nbsp;&nbsp;&nbsp;&nbsp;&nbsp;Četiri, četiri lešinara!
<BR>&nbsp;&nbsp;&nbsp;&nbsp;&nbsp;Četiri, četiri, pet!
<BR>&nbsp;&nbsp;&nbsp;&nbsp;&nbsp;Okreću se, kruže
<BR>&nbsp;&nbsp;&nbsp;&nbsp;&nbsp;svijaju svoj let.
<BR>&nbsp;&nbsp;&nbsp;&nbsp;&nbsp;U visinama okretnici
<BR>&nbsp;&nbsp;&nbsp;&nbsp;&nbsp;zaokružuju sve bolje
<BR>&nbsp;&nbsp;&nbsp;&nbsp;&nbsp;ka srednjoj tački samrtnici.
<BR>&nbsp;&nbsp;&nbsp;&nbsp;&nbsp;Gde je središte?
<BR>&nbsp;&nbsp;&nbsp;&nbsp;&nbsp;Ovaj breg - onaj breg
<BR>&nbsp;&nbsp;&nbsp;&nbsp;&nbsp;ma koja dolja
<BR>&nbsp;&nbsp;&nbsp;&nbsp;&nbsp;gde se jedna smrt stvara.
<BR>&nbsp;&nbsp;&nbsp;&nbsp;&nbsp;Tu je središte.
<BR>&nbsp;&nbsp;&nbsp;&nbsp;&nbsp;Ispod svih krugova
<BR>&nbsp;&nbsp;&nbsp;&nbsp;&nbsp;u okretnici devet lešinara
<BR>&nbsp;&nbsp;&nbsp;&nbsp;&nbsp;tamo je središte.
<BR>
<BR>&nbsp;&nbsp;&nbsp;&nbsp;&nbsp;DOLINSKOJ PREPELICI
<BR>
<BR>&nbsp;&nbsp;&nbsp;&nbsp;&nbsp;Govorile Adsevin od Sinšana i njena tetka, sestra njene majke, Cvetana.
<BR>
<BR>&nbsp;&nbsp;&nbsp;&nbsp;&nbsp;Majko Urkrurkur, svoje domaćinstvo mi pokaži
<BR>&nbsp;&nbsp;&nbsp;&nbsp;&nbsp;molim te, mom pogledu da ga daš.
<BR>
<BR>&nbsp;&nbsp;&nbsp;&nbsp;&nbsp;Pod je glina plava
<BR>&nbsp;&nbsp;&nbsp;&nbsp;&nbsp;kiša kad pada zidove čini
<BR>&nbsp;&nbsp;&nbsp;&nbsp;&nbsp;oblaci nebeski su vrata
<BR>&nbsp;&nbsp;&nbsp;&nbsp;&nbsp;vetar je prozor, i sam provetrava;
<BR>&nbsp;&nbsp;&nbsp;&nbsp;&nbsp;tavanice uopšte nema, ti to znaš.
<BR>
<BR>&nbsp;&nbsp;&nbsp;&nbsp;&nbsp;Sestro Ekverkve, na koji način održavate svoj dom,
<BR>&nbsp;&nbsp;&nbsp;&nbsp;&nbsp;molim te, to mi kaži il' pokaži.
<BR>
<BR>&nbsp;&nbsp;&nbsp;&nbsp;&nbsp;Tako što trčimo pravo ka cilju, uredno
<BR>&nbsp;&nbsp;&nbsp;&nbsp;&nbsp;i uzlećemo bučno, ne mnogo daleko,
<BR>&nbsp;&nbsp;&nbsp;&nbsp;&nbsp;ostajemo zajedno i pričamo
<BR>&nbsp;&nbsp;&nbsp;&nbsp;&nbsp;obeležene fino i tačno:
<BR>&nbsp;&nbsp;&nbsp;&nbsp;&nbsp;bucmaste, okruglih očiju, sa ćubom.
<BR>&nbsp;&nbsp;&nbsp;&nbsp;&nbsp;Kćeri Hegurka, kakav je cilj ili kraj toga,
<BR>&nbsp;&nbsp;&nbsp;&nbsp;&nbsp;molim te, to mi reci.
<BR>
<BR>&nbsp;&nbsp;&nbsp;&nbsp;&nbsp;Jastreb u vrelo podne
<BR>&nbsp;&nbsp;&nbsp;&nbsp;&nbsp;rogata sova uveče,
<BR>&nbsp;&nbsp;&nbsp;&nbsp;&nbsp;mačka u tami:
<BR>&nbsp;&nbsp;&nbsp;&nbsp;&nbsp;perje, kosti; kiša lije, sunce dođe zračno,
<BR>&nbsp;&nbsp;&nbsp;&nbsp;&nbsp;pod toplim krilima skrivena, obla, jaja.
<BR>
<BR>&nbsp;&nbsp;&nbsp;&nbsp;&nbsp;ZADIRKIVANJE MAČETA
<BR>
<BR>&nbsp;&nbsp;&nbsp;&nbsp;&nbsp;Improvizovao Razmišljavni, momak od šesnaest godina, u Sinšanu, u jednom povrtnjaku.
<BR>
<BR>&nbsp;&nbsp;&nbsp;&nbsp;&nbsp;Ooo, eej, mače, ti si zemlje parče!
<BR>&nbsp;&nbsp;&nbsp;&nbsp;&nbsp;Ooo, eej, imaš boju zemlje, mače!
<BR>&nbsp;&nbsp;&nbsp;&nbsp;&nbsp;Na toplom suncu spavaš leti,
<BR>&nbsp;&nbsp;&nbsp;&nbsp;&nbsp;pritiskaš zemlju da ne poleti,
<BR>&nbsp;&nbsp;&nbsp;&nbsp;&nbsp;držiš ispod sebe svoju senku.
<BR>&nbsp;&nbsp;&nbsp;&nbsp;&nbsp;Ovaj oblutak ako frkim u tvoj kutak
<BR>&nbsp;&nbsp;&nbsp;&nbsp;&nbsp;razdvojiće se mače i zemlje parče -
<BR>&nbsp;&nbsp;&nbsp;&nbsp;&nbsp;ooo, eej, neko po vazduhu plivaće!
<BR>
<BR>&nbsp;&nbsp;&nbsp;&nbsp;&nbsp;KOFA
<BR>
<BR>&nbsp;&nbsp;&nbsp;&nbsp;&nbsp;Improvizovao jednog toplog jutra u rano proleće petnaestogodišnji Adsevin 'Zvezda Jutra' od Sinšana, sekući bambus.
<BR>
<BR>&nbsp;&nbsp;&nbsp;&nbsp;&nbsp;Tako mi se nešto jako drema,
<BR>&nbsp;&nbsp;&nbsp;&nbsp;&nbsp;tako me neka olenjica hvata,
<BR>&nbsp;&nbsp;&nbsp;&nbsp;&nbsp;radije bih da me u bambusu nema,
<BR>&nbsp;&nbsp;&nbsp;&nbsp;&nbsp;da lepo sednem pored onih vrata.
<BR>&nbsp;&nbsp;&nbsp;&nbsp;&nbsp;Tamo jedna prazna kofa miruje,
<BR>&nbsp;&nbsp;&nbsp;&nbsp;&nbsp;ne ide nikud, ništa neće,
<BR>&nbsp;&nbsp;&nbsp;&nbsp;&nbsp;niko u nju i ne zaviruje,
<BR>&nbsp;&nbsp;&nbsp;&nbsp;&nbsp;e kad bih i ja bio te sreće.
<BR>
<BR>&nbsp;&nbsp;&nbsp;&nbsp;&nbsp;LJUBAVNA PESMA
<BR>
<BR>&nbsp;&nbsp;&nbsp;&nbsp;&nbsp;Peva se u čitavoj Dolini.
<BR>
<BR>&nbsp;&nbsp;&nbsp;&nbsp;&nbsp;Ako dune vetar žuti,
<BR>&nbsp;&nbsp;&nbsp;&nbsp;&nbsp;ako budu dobri puti,
<BR>&nbsp;&nbsp;&nbsp;&nbsp;&nbsp;onda moja ljubav lepa
<BR>&nbsp;&nbsp;&nbsp;&nbsp;&nbsp;može doći ovog jutra.
<BR>&nbsp;&nbsp;&nbsp;&nbsp;&nbsp;Ako dune vetar sreće,
<BR>&nbsp;&nbsp;&nbsp;&nbsp;&nbsp;poljem ako se prošeće,
<BR>&nbsp;&nbsp;&nbsp;&nbsp;&nbsp;onda moja ljubav lepa
<BR>&nbsp;&nbsp;&nbsp;&nbsp;&nbsp;može meni doći sutra.
</P></TD></TR></TABLE>
<P class="next">
<A HREF=p16.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
