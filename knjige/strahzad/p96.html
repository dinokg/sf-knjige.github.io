<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>6.
<P>&nbsp;&nbsp;&nbsp;&nbsp;&nbsp;"Ukloniti vektor radi očitavanja", stiže automatska komanda sa carske letelice.
<BR>&nbsp;&nbsp;&nbsp;&nbsp;&nbsp;Nisu imali izbora. Trbušasti carski brod pokupio ih je nekoliko sekundi posle pojavljivanja iz otvora tunela srednje veličine.
<BR>&nbsp;&nbsp;&nbsp;&nbsp;&nbsp;"Taksa za neovlašćen prolaz", objavi kompjuterski sistem. "Planeta Obidžon zahteva da specijalni teretnjaci plate..." Usledi munjeviti niz na kompjuterskom jeziku.
<BR>&nbsp;&nbsp;&nbsp;&nbsp;&nbsp;"Da platimo", reče Hari.
<BR>&nbsp;&nbsp;&nbsp;&nbsp;&nbsp;"Pitam se da li će to ostaviti trag za Lamurka?" upita Dors preko unutrašnjeg koma.
<BR>&nbsp;&nbsp;&nbsp;&nbsp;&nbsp;"Šta drugo možemo?"
<BR>&nbsp;&nbsp;&nbsp;&nbsp;&nbsp;"Upotrebiću svoj lični broj."
<BR>&nbsp;&nbsp;&nbsp;&nbsp;&nbsp;"Za prolaz kroz tunel? Bankrotiraćeš!"
<BR>&nbsp;&nbsp;&nbsp;&nbsp;&nbsp;"Tako je sigurnije."
<BR>&nbsp;&nbsp;&nbsp;&nbsp;&nbsp;Hari se rogušio dok su lebdeli u magnetnim hvatačima ispod carskog pograničnog broda. Tunel se nalazio na orbiti jednog izrazito industrijalizovanog sveta. Sivi gradovi prostirali su se preko kontinenata i premrežavali mora u divovskim šestougaonicima.
<BR>&nbsp;&nbsp;&nbsp;&nbsp;&nbsp;U Carstvu su u suštini postojale dve vrste planeta: ruralne i urbane. Helikon je bio farmerski svet, socijalno stabilan zbog svojih starih porodica i postojanih ekonomskih modela. Takvi svetovi, i njima slični femo-rustični, trajali su.
<BR>&nbsp;&nbsp;&nbsp;&nbsp;&nbsp;Obidžon, sa druge strane, kao da je povlađivao onom suprotnom ljudskom nagonu: zbijanju, težnji ka bliskosti pripadnika iste vrste. Trantor je bio vrhunac stapanja gradova.
<BR>&nbsp;&nbsp;&nbsp;&nbsp;&nbsp;Hari je oduvek smatrao neobičnim tu jednostavnu podelu na dva načina života. Sada je, međutim, njegovo panovsko iskustvo pojasnilo ove nagone.
<BR>&nbsp;&nbsp;&nbsp;&nbsp;&nbsp;Ljubav panova prema otvorenom i prirodnom okruženju imala je svoju paralelu u ruralnim svetovima. U ovome je ležala klica mogućih zajednica, naročito u femo-rustičnom modelu u prostoru psihoistorije.
<BR>&nbsp;&nbsp;&nbsp;&nbsp;&nbsp;Njihov suprotni pol - klaustrofobična, iako ušuškana društva - poticala su iz istih psihodinamičkih korena kao plemensko okupljanje panova. Opsesivno biskanje panova kod ljudi se izražavalo u ogovaranju i zabavama. Hijerarhija panova dala je osnovni oblik različitim feudalnim modelnim grupama: mačistima, socijalistima, paternalistima. Čak su i neke slučajne tantokratije na određenom broju palih svetova odgovarale obrascu. Imale su faraonske figure koje su obećavale posmrtni život, i strogo određenu klasnu strukturu do uskog i uzdignutog vrha rigidne društvene piramide.
<BR>&nbsp;&nbsp;&nbsp;&nbsp;&nbsp;Ove kategorije sada je osećao utrobom. To je to bio element koji mu je nedostajao. Sada je psihoistorijskim jednačinama mogao da pridoda nijanse koje su održavali stečeno iskustvo. Bilo je to mnogo bolje od suvih apstrakcija koje su ga sve dosad vodile.
<BR>&nbsp;&nbsp;&nbsp;&nbsp;&nbsp;"Plaćeni su", reče Dors preko koma. "Kakva korupcija!"
<BR>&nbsp;&nbsp;&nbsp;&nbsp;&nbsp;"Mmm, daa, šokantno." Da li je to postajao ciničan? Hteo je da se okrene i razgovara sa njom, ali je skučeni prostor bio velika prepreka druženju.
<BR>&nbsp;&nbsp;&nbsp;&nbsp;&nbsp;"Hajdemo odavde."
<BR>&nbsp;&nbsp;&nbsp;&nbsp;&nbsp;"Kuda?"
<BR>&nbsp;&nbsp;&nbsp;&nbsp;&nbsp;"Na..." Shvatio je da mu ništa ne pada na pamet.
<BR>&nbsp;&nbsp;&nbsp;&nbsp;&nbsp;"Verovatno smo izmakli progoniteljima." Dorsin glas bio je napet i stegnut. Naučio je da prepoznaje znake njenog nespokojstva.
<BR>&nbsp;&nbsp;&nbsp;&nbsp;&nbsp;"Voleo bih ponovo da vidim Helikon."
<BR>&nbsp;&nbsp;&nbsp;&nbsp;&nbsp;"To će se očekivati od tebe."
<BR>&nbsp;&nbsp;&nbsp;&nbsp;&nbsp;Osetio je ubod razočaranja. Sve do sada nije shvatao koliko su mu godine mladosti prirasle srcu. Da li mu je Trantor otupeo osećanja? "Kuda, onda?"
<BR>&nbsp;&nbsp;&nbsp;&nbsp;&nbsp;"Iskoristila sam ovaj predah da obavestim jednog prijatelja, preko tunelinija", reče ona. "Možda je moguće da se vratimo na Trantor, ali na mala vrata."
<BR>&nbsp;&nbsp;&nbsp;&nbsp;&nbsp;"Trantor! Lamurk..."
<BR>&nbsp;&nbsp;&nbsp;&nbsp;&nbsp;"Možda ne očekuje takvu drskost."
<BR>&nbsp;&nbsp;&nbsp;&nbsp;&nbsp;"Što ide u korist zamisli."
</TD></TR></TABLE>
<P class="next">
<A HREF=p97.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
