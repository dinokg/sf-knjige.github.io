<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>22.
<P>&nbsp;&nbsp;&nbsp;&nbsp;&nbsp;"Ljudi, pa oni... vode ljubav!" uzviknu Markju u publici.
<BR>&nbsp;&nbsp;&nbsp;&nbsp;&nbsp;"Znam", reče Sibil. "Zar to nije divno?"
<BR>&nbsp;&nbsp;&nbsp;&nbsp;&nbsp;"To je... Svetogrđe!" reče čuveni skeptik.
<BR>&nbsp;&nbsp;&nbsp;&nbsp;&nbsp;"Nije. Vi niste romantični", reče Sibil sanjarski.
<BR>&nbsp;&nbsp;&nbsp;&nbsp;&nbsp;Monsinjor Boker je ćutao. Nije mogao da odvoji pogled od prizora. Pred mnoštvom čuvara i skeptika, Jovanka se oslobađala svog oklopa, a Volter perike, prsluka i pantalona, oboje u žestini erotske hitnje.
<BR>&nbsp;&nbsp;&nbsp;&nbsp;&nbsp;"Nema načina da ih prekinemo", reče Markju. "Slobodni su da neometano... ha!... raspravljaju sve dok im ne istekne vreme."
<BR>&nbsp;&nbsp;&nbsp;&nbsp;&nbsp;"Čije je ovo delo?" prostenja Boker.
<BR>&nbsp;&nbsp;&nbsp;&nbsp;&nbsp;"Pa to svi rade", reče Markju podrugljivo. "Čak i vi."
<BR>&nbsp;&nbsp;&nbsp;&nbsp;&nbsp;"Ne! Vi ste usavršili ovaj sim. Vi ste od njih napravili ovo... ovo..."
<BR>&nbsp;&nbsp;&nbsp;&nbsp;&nbsp;"Ja se držim filozofije", reče Markju. "Substrakt ličnosti je jednak originalu."
<BR>&nbsp;&nbsp;&nbsp;&nbsp;&nbsp;"Nije trebalo da vam verujemo!" jeknu Boker.
<BR>&nbsp;&nbsp;&nbsp;&nbsp;&nbsp;"Više nikada nećete imati našu podršku", reče skeptik.
<BR>&nbsp;&nbsp;&nbsp;&nbsp;&nbsp;"Kao da je to sad važno", reče Sibil. "Pogledajte ove ljude! Želeli su da razreše jedno suštinsko, duboko pitanje putem rasprave i potonjeg glasanja. A sada..."
<BR>&nbsp;&nbsp;&nbsp;&nbsp;&nbsp;"A sada se mlate", reče Markju. "Iz'em ti renesansu."
<BR>&nbsp;&nbsp;&nbsp;&nbsp;&nbsp;"Užas", reče ona. "Sav naš trud..."
<BR>&nbsp;&nbsp;&nbsp;&nbsp;&nbsp;"Nizišta", reče predsednik. Čitao je sa svog komunikatora na zglobu šake.
<BR>&nbsp;&nbsp;&nbsp;&nbsp;&nbsp;"Ništa od profita, širenja posla..."
<BR>&nbsp;&nbsp;&nbsp;&nbsp;&nbsp;Džinovski likovi su, naočigled svih i na javnom mestu, radili one intimne radnje, ali gomila uglavnom nije obraćala pažnju na njih. Umesto toga, širom koloseuma izbijale su svađe i tuče.
<BR>&nbsp;&nbsp;&nbsp;&nbsp;&nbsp;"Poternica!" jeknu predsednik. "Izdata je carska poternica za mnom!"
<BR>&nbsp;&nbsp;&nbsp;&nbsp;&nbsp;"Kako je lepo biti tražen", reče skeptik.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Klečeći pred njom, Volter je mrmljao: "Budi ono što sam oduvek znao da jesi... žena, a ne svetica."
<BR>&nbsp;&nbsp;&nbsp;&nbsp;&nbsp;Zahvaćena vatrom kakvu nikad nije osetila, čak ni u žestini bitaka, ona obori lice na svoje obnažene grudi. Sklopi oči. Ošamućeno se zaljulja. I... predade se.
<BR>&nbsp;&nbsp;&nbsp;&nbsp;&nbsp;Nekakva gruba smetnja oko njenih stopala natera je da pogleda dole. Neko je bacio garcon-a ADM-213 - koji nekako više nije bio u holo-prostoru - na ekran. Da li je manifestovao sebe i sim-kuvaricu koju je voleo, u stvarnost? Ali ako se odmah ne vrate u sim-prostor, rastrgnuće ih raspomamljena rulja.
<BR>&nbsp;&nbsp;&nbsp;&nbsp;&nbsp;Odgurnula je Voltera u stranu, posegnula za svojim mačem i naredila Volteru da stvori konja.
<BR>&nbsp;&nbsp;&nbsp;&nbsp;&nbsp;"Ne, ne", pobuni se Volter. "Suviše je doslovno!"
<BR>&nbsp;&nbsp;&nbsp;&nbsp;&nbsp;"Moramo... Moramo..." Nije znala kako da se ponaša sa onim što se dešavalo u stvarnosti. Da li je ovo bio test, ključno iskušenje Čistilišta?
<BR>&nbsp;&nbsp;&nbsp;&nbsp;&nbsp;Volter zastade delić sekunde da razmisli - iako je ona zbog nečega bila uverena da on upravlja događajima, naređujući nevidljivim pokretačima. Onda se čitava gomila zaledi. Nastade muk.
<BR>&nbsp;&nbsp;&nbsp;&nbsp;&nbsp;Poslednje što je zapamtila bio je Volter koji je dovikivao reči ohrabrenja garcon-u i kuvarici, dok su joj pred očima promicali rasteri, nalik na rešetke zatvorske ćelije...
<BR>&nbsp;&nbsp;&nbsp;&nbsp;&nbsp;Tada čitav koloseum - izbezumljena, podivljala lica ljudi, garcon, kuvarica i sam Volter - nestadoše. Svi zajedno.
</TD></TR></TABLE>
<P class="next">
<A HREF=p35.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
