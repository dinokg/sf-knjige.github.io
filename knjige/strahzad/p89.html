<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>RANDEVU
<P>&nbsp;&nbsp;&nbsp;&nbsp;&nbsp;R. Denil Olivav se uplašio. "Potcenio sam Lamurkovu moć."
<BR>&nbsp;&nbsp;&nbsp;&nbsp;&nbsp;"Nas je malo, a njih mnogo", reče Dors. Želela je da pomogne tom prastarom, mudrom stvorenju, ali nije imala nikakav konkretan savet. Kada si u nedoumici, probaj da utešiš. Ili to je bilo suviše ljudski?
<BR>&nbsp;&nbsp;&nbsp;&nbsp;&nbsp;Olivav je sedeo potpuno nepomično, ne koristeći nijedan od izražajnih pokreta ili gestova. Sve svoje kapacitete posvetio je proračunavanju. Doputovao je potajno privatnim šatlom iz tunela i sada je sedeo sa Dors u apartmanu na stanici. "Ne mogu da procenim situaciju ovde. Ta upravnica za bezbednost - jesi li sigurna da nije agent akademskog potentata?"
<BR>&nbsp;&nbsp;&nbsp;&nbsp;&nbsp;"Bila nam je od velike pomoći kada smo se vratili u tela."
<BR>&nbsp;&nbsp;&nbsp;&nbsp;&nbsp;"Možda je glumila nedužnost, pošto je videla da je Vado mrtav."
<BR>&nbsp;&nbsp;&nbsp;&nbsp;&nbsp;"To je istina. Ne mogu da je otpišem kao saučesnika."
<BR>&nbsp;&nbsp;&nbsp;&nbsp;&nbsp;"Vaše bekstvo sa Trantora bilo je neprimećeno?"
<BR>&nbsp;&nbsp;&nbsp;&nbsp;&nbsp;Dors mu dodirnu šaku. "Upotrebila sam svaku vezu, svaki mehanizam koji sam poznavala. Ali Lamurk je nepredvidljiv."
<BR>&nbsp;&nbsp;&nbsp;&nbsp;&nbsp;"I ja sam - kada je potrebno."
<BR>&nbsp;&nbsp;&nbsp;&nbsp;&nbsp;"Ne možete biti svuda. Pretpostavljam da je Lamurk nekako vrbovao Vadoa."
<BR>&nbsp;&nbsp;&nbsp;&nbsp;&nbsp;"A ja verujem da je bio smišljeno ubačen ovde", reče Denil ubeđeno, zažmirivši. Bilo je očigledno da je doneo odluku i da ponovo ima višak memorije za izražajnost.
<BR>&nbsp;&nbsp;&nbsp;&nbsp;&nbsp;"Proverila sam podatke o njemu. Ovde je već godinama. Ne, Lamurk ga je podmitio ili nekako obrlatio."
<BR>&nbsp;&nbsp;&nbsp;&nbsp;&nbsp;"Ali ne Lamurk lično, naravno", primeti R. Denil, sa ozbiljnim izrazom oko usana. "Već neki njegov agent."
<BR>&nbsp;&nbsp;&nbsp;&nbsp;&nbsp;"Pokušala sam da skeniram Vadoov mozak, ali nisam mogla da razlučim pravna pitanja." Volela je kada je R. Denil koristio programe za izraze lica. Ali kakvu je odluku doneo?
<BR>&nbsp;&nbsp;&nbsp;&nbsp;&nbsp;"Ja bih možda izvukao više iz njega", reče on neutralno.
<BR>&nbsp;&nbsp;&nbsp;&nbsp;&nbsp;Dors je shvatila značenje primedbe. "Prvi Zakon, ukinut primenom Zirotovog Zakona?"
<BR>&nbsp;&nbsp;&nbsp;&nbsp;&nbsp;"Mora da je to. Velika kriza nam se ubrzano približava."
<BR>&nbsp;&nbsp;&nbsp;&nbsp;&nbsp;Dors je odjednom bilo drago što nije znala više o tome šta se dešava u Carstvu. "Moramo da odvedemo Harija odavde. To je sada najvažnije."
<BR>&nbsp;&nbsp;&nbsp;&nbsp;&nbsp;"Slažem se. Uredio sam vam prolazak najvišeg prioriteta kroz tunel."
<BR>&nbsp;&nbsp;&nbsp;&nbsp;&nbsp;"Ne bi trebalo da bude gužve. Mi..."
<BR>&nbsp;&nbsp;&nbsp;&nbsp;&nbsp;"Verujem da uskoro mogu da očekuju pojačan saobraćaj... još Lamurkovih agenata, bojim se. Ili nekoga od još pokvarenije vrste, kakve obično zapošljava akademski potentat."
<BR>&nbsp;&nbsp;&nbsp;&nbsp;&nbsp;"Onda bolje da požurimo. Kuda ćemo?"
<BR>&nbsp;&nbsp;&nbsp;&nbsp;&nbsp;"Ne idete na Trantor."
<BR>&nbsp;&nbsp;&nbsp;&nbsp;&nbsp;"Ali tamo živimo! Hariju se neće dopasti da bude skitnica..."
<BR>&nbsp;&nbsp;&nbsp;&nbsp;&nbsp;"Na kraju ćete se svakako vratiti na Trantor. Možda uskoro. Ali za sada, bilo gde drugde."
<BR>&nbsp;&nbsp;&nbsp;&nbsp;&nbsp;R. Denil se namršti, izgubljen u mislima. Sa odsutnom ljupkošću počešao je nos, a zatim i oko. Dors se trgnu, ali onda shvati da je R. Denil jednostavno promenio kola i da mu je to uobičajen pokret. Pokušala je da zamisli svrhu ovakve kontrole, ali nije mogla. Ali on je proživeo milenijume u taktiziranju koje nije mogla ni da zamisli.
<BR>&nbsp;&nbsp;&nbsp;&nbsp;&nbsp;"Helikon otpada", reče on konačno. "Sentimentalnost i nostalgija mogle bi Harija da odvuku tamo."
<BR>&nbsp;&nbsp;&nbsp;&nbsp;&nbsp;"Fino, sad nam ostaje da odaberemo jednu od tričavih dvadeset pet miliona mogućnosti."
<BR>&nbsp;&nbsp;&nbsp;&nbsp;&nbsp;R. Denil se nije nasmejao.
</TD></TR></TABLE>
<P class="next">
<A HREF=p90.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
