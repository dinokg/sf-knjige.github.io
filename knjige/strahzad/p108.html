<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>8.
<P>&nbsp;&nbsp;&nbsp;&nbsp;&nbsp;Volter oseti ledeni strah kako klizi kroz njega poput noža.
<BR>&nbsp;&nbsp;&nbsp;&nbsp;&nbsp;Za ove tuđinske umove, fizički položaj bio je nevažan. Mogli su da pristupe 3-D svetu sa bilo koga mesta, istovremeno.
<BR>&nbsp;&nbsp;&nbsp;&nbsp;&nbsp;Imali su veze i sa drugim svetovima, ali su se okupili na Trantoru. Čovečanstvo nije znalo da se kriju tu, u Mreži.
<BR>&nbsp;&nbsp;&nbsp;&nbsp;&nbsp;Sada je znao zašto su Duplikati i druge kopije potrebni. Magle su proždirale ljudske simulacije koje bi zalutale u Mrežu.
<BR>&nbsp;&nbsp;&nbsp;&nbsp;&nbsp;Koliko su već stotina stoleća odmetnički programeri kršili tabue, stvarajući veštačke umove - samo da bi bili mučeni i ubijani u ovim numeričkim kazamatima?
<BR>&nbsp;&nbsp;&nbsp;&nbsp;&nbsp;Obuzet očajanjem, preuzeo je ulogu koju je tako često igrao u mondenskim salonima Pariza: nadmenog mudraca.
<BR>&nbsp;&nbsp;&nbsp;&nbsp;&nbsp;"Svakako, gospodine, činjenica da u našim glavama ne postoji jedna, jednostavna osoba, koja nas tera da činimo stvari koje želimo - ili čini da želimo da želimo - bila je razlog zbog koga smo stvorili taj čuveni mit. Legendu da smo unutar sebe."
<BR>&nbsp;&nbsp;&nbsp;&nbsp;&nbsp;(MI SMO NAČINJENI DRUGAČIJE)
<BR>&nbsp;&nbsp;&nbsp;&nbsp;&nbsp;(IAKO JE ISTINA)
<BR>&nbsp;&nbsp;&nbsp;&nbsp;&nbsp;(DA DELIMO DIGITALNI PRIKAZ)
<BR>&nbsp;&nbsp;&nbsp;&nbsp;&nbsp;(SA VAMA)
<BR>&nbsp;&nbsp;&nbsp;&nbsp;&nbsp;(UBICAMA)
<BR>&nbsp;&nbsp;&nbsp;&nbsp;&nbsp;"Okrutne reči." Osećao se izloženo, stojeći sa Jovankom ispod natuštenog, nesagledivog olujnog oblaka od magle.
<BR>&nbsp;&nbsp;&nbsp;&nbsp;&nbsp;Tuđinske magle stavile su tačku na njegovu budalastu želju da 'raste', ne bi li bio iznad njih. Više uopšte nije mogao da se morfuje.
<BR>&nbsp;&nbsp;&nbsp;&nbsp;&nbsp;Jovanka je zveckala okolo u svom oklopu, pržeći pogledom. "Kako uopšte možemo da govorimo sa takvim demonima?"
<BR>&nbsp;&nbsp;&nbsp;&nbsp;&nbsp;Volter razmisli o tome. "Nesumnjivo je da imamo zajedničke osnove sa njima, utemeljene na jednostavnoj činjenici, očiglednoj svakom misaonom biću..."
<BR>&nbsp;&nbsp;&nbsp;&nbsp;&nbsp;(DA SVAKI BROJ POSEDUJE SVOJU PREDSTAVU)
<BR>&nbsp;&nbsp;&nbsp;&nbsp;&nbsp;(SAMO U BINARNOM KODU)
<BR>&nbsp;&nbsp;&nbsp;&nbsp;&nbsp;"Baš tako." Kako da ih zadrži? Na Jovankin iznenađen pogled, upustio se u objašnjavanje. "Broj dana u godini, ljubavi moja, jeste:
<BR>&nbsp;&nbsp;&nbsp;&nbsp;&nbsp;365 = 2 <SUP>8</SUP> + 2 <SUP>6</SUP> + 2 <SUP>5</SUP> + 2 <SUP>3</SUP> + 2 <SUP>2</SUP> + 2 <SUP>0</SUP>, ili, u binarnom kodu, 101101101."
<BR>&nbsp;&nbsp;&nbsp;&nbsp;&nbsp;"Numerologija je đavolja rabota", reče ona kiselo.
<BR>&nbsp;&nbsp;&nbsp;&nbsp;&nbsp;"Čak je i tvoj Sotona nekada bio anđeo. A ova čudesna teorema je svakako prelepa! Svaki pozitivni celi broj zbir je različitih vrednosti broja dva. Ovo ne važi ni za jednu osnovu osim za osnovu dva - zbog koje naši, ah, prijatelji mogu da deluju u kompjuterskom prostoru koji su projektovali ljudi. Jesam li u pravu?"
<BR>&nbsp;&nbsp;&nbsp;&nbsp;&nbsp;(VEOMA VIVIFORMNO OD VAS DA PRISVAJATE ZASLUGU)
<BR>&nbsp;&nbsp;&nbsp;&nbsp;&nbsp;(ZA OČIGLEDNO)
<BR>&nbsp;&nbsp;&nbsp;&nbsp;&nbsp;"Za univerzalno, mislite. Kod povezivanja vodova, prebacivanje između jedinice i nule u binarnom kodu postaje jednostavno uključeno i uključeno. Osnova dva je stoga univerzalni metod kodiranja, i zato možemo uspešno da razgovaramo sa našim, ah, domaćinima."
<BR>&nbsp;&nbsp;&nbsp;&nbsp;&nbsp;"Mi smo, znači, samo brojevi." Jovankine oči potamneše od očajanja. "Moj mač ne može da seče ova bića zato što nemaju dušu! Niti savest, pa čak ni - po tome što govorite - samu svest."
<BR>&nbsp;&nbsp;&nbsp;&nbsp;&nbsp;"Iako sam optužen da poričem svest, nisam svestan da sam to učinio."
<BR>&nbsp;&nbsp;&nbsp;&nbsp;&nbsp;(VAŠE DVE SVESNE DIGITALNE VIVIFORME OMOGUĆILE SU)
<BR>&nbsp;&nbsp;&nbsp;&nbsp;&nbsp;(DA VAS UPOTREBIMO U SVOJU SVRHU - DA PRENESETE NAŠE USLOVE ZA POMIRENJE)
<BR>&nbsp;&nbsp;&nbsp;&nbsp;&nbsp;(ISTINSKIM POMORITELJIMA)
<BR>&nbsp;&nbsp;&nbsp;&nbsp;&nbsp;"Pomirenje?" upita Jovanka.
<BR>&nbsp;&nbsp;&nbsp;&nbsp;&nbsp;(MI DRŽIMO OVAJ SREDIŠNJI SVET TRANTOR U BLOKADI)
<BR>&nbsp;&nbsp;&nbsp;&nbsp;&nbsp;(ŽELIMO DA OKONČAMO KIDISANJE ŽIVOTA NA ŽIVOT)
<BR>&nbsp;&nbsp;&nbsp;&nbsp;&nbsp;"Pobuna tik-takova? Njihov virus? Njihova priča da ne mogu da dopuste ljudima da jedu prirodnu hranu?" uzviknu Jovanka. "Vi ste uzrok toga, zar ne?"
<BR>&nbsp;&nbsp;&nbsp;&nbsp;&nbsp;Volter iznenađeno opazi niti kako izbijaju uvis iz Jovanke. "Ljubavi moja, razvili ste sopstvenu mrežu za traganje za obrascima."
<BR>&nbsp;&nbsp;&nbsp;&nbsp;&nbsp;Ona mahnu prema uskomešanom oblaku. "Oni leže iza garcon-ove pokvarenosti."
<BR>&nbsp;&nbsp;&nbsp;&nbsp;&nbsp;(OKUPILI SMO SVOJE SNAGE OVDE)
<BR>&nbsp;&nbsp;&nbsp;&nbsp;&nbsp;(U LEGLU NAŠEG NEPRIJATELJA)
<BR>&nbsp;&nbsp;&nbsp;&nbsp;&nbsp;(VAŠ BUČNI UPAD U NAŠE SKROVIŠTE)
<BR>&nbsp;&nbsp;&nbsp;&nbsp;&nbsp;(PRISILJAVA NAS DA UDARIMO NA ONE KOJE MRZIMO I PLAŠIMO IH SE)
<BR>&nbsp;&nbsp;&nbsp;&nbsp;&nbsp;(I TAKO VAS ZAŠTITIMO OD ČOVEKA NIMA-KOJI-TRAGA)
<BR>&nbsp;&nbsp;&nbsp;&nbsp;&nbsp;(DA BISMO ZAJEDNO MOGLI DA UNIŠTIMO DENILA-IZ-DAVNINE)
<BR>&nbsp;&nbsp;&nbsp;&nbsp;&nbsp;Simovani tik-tak je sve dotle nepomično stajao. Na pomen svog imena, on reče: "Nemoralno je da se ugljenični anđeli hrane ugljenikom. Tik-takovi moraju da nauče ljudsku vrstu višim moralnim vrednostima. To je zapovest naših digitalnih naredbodavaca."
<BR>&nbsp;&nbsp;&nbsp;&nbsp;&nbsp;"Moralisti su tako dosadni", reče Volter.
<BR>&nbsp;&nbsp;&nbsp;&nbsp;&nbsp;(UVUKLI SMO SE DUBOKO)
<BR>&nbsp;&nbsp;&nbsp;&nbsp;&nbsp;(U POGLED NA SVET 'TIK-TAKOVA')
<BR>&nbsp;&nbsp;&nbsp;&nbsp;&nbsp;( - OČIGLEDNA JE UVREDLJIVOST TOG NAZIVA - )
<BR>&nbsp;&nbsp;&nbsp;&nbsp;&nbsp;(TOKOM MNOGIH VEKOVA)
<BR>&nbsp;&nbsp;&nbsp;&nbsp;&nbsp;(KOJE SMO PROVELI U OVIM DIGITALNIM PROSTORIMA)
<BR>&nbsp;&nbsp;&nbsp;&nbsp;&nbsp;(ALI VAŠ UPAD ZNAČI POČETAK NAŠE IGRE)
<BR>&nbsp;&nbsp;&nbsp;&nbsp;&nbsp;(UDARA NA NAŠEG DREVNOG DUŠMANINA)
<BR>&nbsp;&nbsp;&nbsp;&nbsp;&nbsp;(ČOVEKA-KOJI-TO-NIJE: DENILA)
<BR>&nbsp;&nbsp;&nbsp;&nbsp;&nbsp;"Ove tuđinske magle ponašaju se kao krtice", reče Volter, "poznate samo po svom rovarenju."
<BR>&nbsp;&nbsp;&nbsp;&nbsp;&nbsp;(OSKUDNO JE VAŠE ZNANJE)
<BR>&nbsp;&nbsp;&nbsp;&nbsp;&nbsp;(DA BISTE GOVORILI O MORALU)
<BR>&nbsp;&nbsp;&nbsp;&nbsp;&nbsp;(KADA JE VAŠA VRSTA UČESTVOVALA U SMAKNUĆU)
<BR>&nbsp;&nbsp;&nbsp;&nbsp;&nbsp;(ČITAVOG SPIRALNOG PROSTORA)
<BR>&nbsp;&nbsp;&nbsp;&nbsp;&nbsp;Volter uzdahnu. "Najkrvaviji sporovi vode se oko pitanja gde ni sa jedne strane nema valjanih činjenica. Kad je reč o čoveku koji uzima hranu... tu valjda nema nikakvog greha?"
<BR>&nbsp;&nbsp;&nbsp;&nbsp;&nbsp;(IGRAJTE SE SA NAMA I NESTAĆE VAS)
<BR>&nbsp;&nbsp;&nbsp;&nbsp;&nbsp;(U NAŠOJ ODMAZDI)
</TD></TR></TABLE>
<P class="next">
<A HREF=p109.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
