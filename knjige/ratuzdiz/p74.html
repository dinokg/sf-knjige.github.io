<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H2>Peti deo: OSVETNICI
<P>&nbsp;&nbsp;&nbsp;&nbsp;&nbsp;U drevna vremena, kada Posejdon još vladaše morima, a čovekovi brodovi behu krhki kao orahova ljuska, teško nastrada jedan tračanski brod, pokleknu i raspade se u ranoj zimskoj oluji. Sva posada izgibe pod divljim valovima, osim jednog - brodskog ljubimca, majmuna.
<BR>&nbsp;&nbsp;&nbsp;&nbsp;&nbsp;Sudbina ushtede da se pojavi delfin baš kad majmun uhvati svoj poslednji dah. Znajući za veliku ljubav ljudi i delfina, majmun povika: "Spasi me! Za ljubav moje sirote dece u Atini!"
<BR>&nbsp;&nbsp;&nbsp;&nbsp;&nbsp;Brz kao munja, delfin podmetnu svoja široka leđa. "Čudno izgledaš, mali si i ružan za čoveka", reče delfin, kad se majmun očajnički uhvati za njega.
<BR>&nbsp;&nbsp;&nbsp;&nbsp;&nbsp;"Po ljudskim merilima mogao bih se zvati i pristalim", odgovori majmun, kašljući i čvrsto se držeći dok se delfin okretaše prema kopnu. "Reče li da si Atinjanin?" upita oprezno morsko biće.
<BR>&nbsp;&nbsp;&nbsp;&nbsp;&nbsp;"Zbilja, zar bi to tvrdio neko ko nije odande?" izjavi majmun.
<BR>&nbsp;&nbsp;&nbsp;&nbsp;&nbsp;"Onda znaš gde je Pirej?" dalje se raspitivaše sumnjičavi delfin.
<BR>&nbsp;&nbsp;&nbsp;&nbsp;&nbsp;Majmun brzo razmisli. "Kako da ne!" uzviknu. "Pirej je moj dragi prijatelj. Prošle nedelje govorih s njim u Atini kao sada s tobom!"
<BR>&nbsp;&nbsp;&nbsp;&nbsp;&nbsp;Tog časa delfin se gnevno prope i zbaci majmuna u more da se utopi. Pouka ove priče, valja pretpostaviti, glasi da uvek mora biti oprezan sa pričom onaj ko se pretvara da jeste nešto što nije.
<BR>
<BR>&nbsp;&nbsp;&nbsp;&nbsp;&nbsp;M. N. Plano
</P></TD></TR></TABLE>
<P class="next">
<A HREF=p75.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
