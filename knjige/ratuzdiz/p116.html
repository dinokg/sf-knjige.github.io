<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>108. ATAKLENA
<P>&nbsp;&nbsp;&nbsp;&nbsp;&nbsp;"Pa, izgleda da nam je ovo odgovor", spokojno je rekla Lidija.
<BR>&nbsp;&nbsp;&nbsp;&nbsp;&nbsp;Ataklena je podigla pogled sa čudnovatog, nepoznatog zadatka obuzdavanja konja. Obično je puštala svoju životinju da naprosto prati ostale. Na sreću, stvorenje je bilo mirno i lepo je reagovalo na pesmu njene korone.
<BR>&nbsp;&nbsp;&nbsp;&nbsp;&nbsp;Pogledala je u pravcu koji joj je pokazala Lidija Mekju, ka zapadnom obzorju delimično zaklonjenom raštrkanim oblacima i izmaglicom. Mnoge šimpanze već su pokazivale na tu stranu. A onda je i Ataklena videla svetlucanje letelice. Kenirala je nadolazeće snage. Zbunjenost... odlučnost... fanatizam... žaljenje... gnušanje... sa brodova ju je zasipao kovitlac tuđinski obojenih osećanja. No, nešto je odmah bilo jasno.
<BR>&nbsp;&nbsp;&nbsp;&nbsp;&nbsp;Gubrui su dolazili sa ogromnom, nadmoćnom snagom.
<BR>&nbsp;&nbsp;&nbsp;&nbsp;&nbsp;Udaljene tačke počele su da dobijaju oblik. "Verujem da si u pravu, Lidija", kazala je svojoj prijateljici. "Izgleda da smo dobili odgovor."
<BR>&nbsp;&nbsp;&nbsp;&nbsp;&nbsp;Poručnik Mekju progutala je knedlu. "Da naredim razilaženje? Možda bi nekolicina uspela da pobegne." Po glasu se osećalo da sumnja u to.
<BR>&nbsp;&nbsp;&nbsp;&nbsp;&nbsp;Ataklena je odmahnula glavom. Stvorila je glif tuge. "Ne. Moramo da igramo do kraja. Sazovi sve jedinice. Neka konjica sve prikupi na onom brdu."
<BR>&nbsp;&nbsp;&nbsp;&nbsp;&nbsp;"Postoji li neki posebni razlog da im još više olakšamo posao?"
<BR>&nbsp;&nbsp;&nbsp;&nbsp;&nbsp;Glif nad Atakleninim trepljama odbijao je da pokaže očajanje. "Da", odgovorila je. "Postoji razlog. Najbolji razlog na svetu."
</P></TD></TR></TABLE>
<P class="next">
<A HREF=p117.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
