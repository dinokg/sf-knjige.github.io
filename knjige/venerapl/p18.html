<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>18.
<P>&nbsp;&nbsp;&nbsp;&nbsp;&nbsp;"Hej, pajtaši", kaže Tili Smit, "kako ide pajtanje?"
<BR>&nbsp;&nbsp;&nbsp;&nbsp;&nbsp;"Ništa, samo vodimo muške razgovore", kaže Smit.
<BR>&nbsp;&nbsp;&nbsp;&nbsp;&nbsp;Herb veli: "Hej, kuglaši, kako ide kuglanje?"
<BR>&nbsp;&nbsp;&nbsp;&nbsp;&nbsp;Džanet odgovori: "Tri pogotka u kugle i ja ispadam."
<BR>&nbsp;&nbsp;&nbsp;&nbsp;&nbsp;"Herb je već provalio taj štos", kaže Smit na svoj trapavi način, i ne govori istinu.
<BR>&nbsp;&nbsp;&nbsp;&nbsp;&nbsp;Tili ih sve poklopi: "Šta se tu nadmudrujete? Ajdmo svi po piće."
<BR>&nbsp;&nbsp;&nbsp;&nbsp;&nbsp;"Ja neću", hitro kaže Herb, zveckajući kockicama leda u ispijenoj čaši. "Ja sam svoje već popio, a i kasno je."
<BR>&nbsp;&nbsp;&nbsp;&nbsp;&nbsp;"Neću ni ja", kaže Dženet kojoj je jasno šta to znači.
<BR>&nbsp;&nbsp;&nbsp;&nbsp;&nbsp;"Hvala ti na piću i svim onim masnim vicevima", kaže Herb Smitu.
<BR>&nbsp;&nbsp;&nbsp;&nbsp;&nbsp;"I nećemo im reći o onim mačkama", kaže Smit.
<BR>&nbsp;&nbsp;&nbsp;&nbsp;&nbsp;Dženet pravi široki pokret, kao da baca kuglu niz stazu. "Noć, Til. Nek se kotrljaju."
<BR>&nbsp;&nbsp;&nbsp;&nbsp;&nbsp;Tili takođe pravi pokret kao da baca kuglu, što nagoni Smita da se opet zavali u stolicu, gde se i inače najprijatnije oseća. Reilovi pokupe torbu s kuglama, Herb dramatično stenje dok je podiže sebi na rame. Dženet isključuje elektronsku dadilju i ćuška je Herbu pod levo pazuho, dok mu pod desno ugurava svoju torbicu, i zatim, pošto je dama, čeka da joj on kolenom otvori vrata.
</P></TD></TR></TABLE>
<P class="next">
<A HREF=p19.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
