<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>20.
<P>&nbsp;&nbsp;&nbsp;&nbsp;&nbsp;"Znaš, velika je stvar", kaže Dženet praveći napitak pre spavanja (ipak), a on se vraća u kuhinju, pošto je prethodno pogledao decu, "velika je stvar imati komšije kao što su Smitovi."
<BR>&nbsp;&nbsp;&nbsp;&nbsp;&nbsp;"Velika", kaže Herb.
<BR>&nbsp;&nbsp;&nbsp;&nbsp;&nbsp;"Hoću da kažem, imamo zajednićke interese."
<BR>&nbsp;&nbsp;&nbsp;&nbsp;&nbsp;"Jesi Ii zadovoljna ovom večeri?"
<BR>&nbsp;&nbsp;&nbsp;&nbsp;&nbsp;"Oh, da", kaže ona, pružajući mu čašu i naslanjajući se o sudoperu. "Ti već sedam nedelja radiš na reklamnom materijalu za pekare 'Big-Beg' da bi uveli na tržište novu mrežu luksuznih poslastičarnica za prodaju sladoleda i kolača."
<BR>&nbsp;&nbsp;&nbsp;&nbsp;&nbsp;"Radim."
<BR>&nbsp;&nbsp;&nbsp;&nbsp;&nbsp;"Ime za novu mrežu radnji; Kratko al' slatko."
<BR>&nbsp;&nbsp;&nbsp;&nbsp;&nbsp;"Ej, maco-maco. Pa ti si genije."
<BR>&nbsp;&nbsp;&nbsp;&nbsp;&nbsp;"Ne, nego sam drpila ideju", kaže ona. "Tili je večeras provalila taj fazon i možda će zaboraviti da je to rekla, a i ti upravo iz tih razloga radiš na tome već sedam nedelja."
<BR>&nbsp;&nbsp;&nbsp;&nbsp;&nbsp;"Vidi ti mudrice. Taman će poslužiti. Smiti mi je večeras dobro smestio."
<BR>&nbsp;&nbsp;&nbsp;&nbsp;&nbsp;"Jesi li ga bar odalamio po nosu."
<BR>&nbsp;&nbsp;&nbsp;&nbsp;&nbsp;"Nema da misliš. Osrednji šrafić u računovodstvu. Nisam lud."
<BR>&nbsp;&nbsp;&nbsp;&nbsp;&nbsp;"Šta je bilo?"
<BR>&nbsp;&nbsp;&nbsp;&nbsp;&nbsp;On joj ispriča o televizijskom rok-programu, kako je rekao nešto što je zvučalo kao pohvala, zaboravivši da je pod pokroviteljstvom Smitovih konkurenata.
<BR>&nbsp;&nbsp;&nbsp;&nbsp;&nbsp;"Oh", kaže ona "baš si ispao budala ali, bez obzira, on je kvarež." 'Kvarež' je njihov privatni, porodični izraz za čoveka koji radi ružne i pokvarene stvari.
<BR>&nbsp;&nbsp;&nbsp;&nbsp;&nbsp;"Ipak sam se prilično dobro izvukao."
<BR>&nbsp;&nbsp;&nbsp;&nbsp;&nbsp;"Svejedno. Hoćeš li da ti dam bombu, da je imaš spremnu za svaki slučaj; ako se opet desi.
<BR>&nbsp;&nbsp;&nbsp;&nbsp;&nbsp;On baci pogled kroz prozor i preko bašte. "Suviše je blizu nas, ako bomba eksplodira."
<BR>&nbsp;&nbsp;&nbsp;&nbsp;&nbsp;"Jedino ako budu znali ko ju je bacio."
<BR>&nbsp;&nbsp;&nbsp;&nbsp;&nbsp;"No", kaže on, "nećemo na njega baciti."
<BR>&nbsp;&nbsp;&nbsp;&nbsp;&nbsp;"Naravno da nećemo. Bomba nam treba samo za svaki slučaj. Sem toga, imam bombu koju bi bilo šteta zaboraviti." Ona mu ispriča o starom Trizeru koga su šutnuli uz stepenice i koji bi bio veoma srećan da ima nešto čime bi mogao da se osveti Smitu.
<BR>&nbsp;&nbsp;&nbsp;&nbsp;&nbsp;"Okani ga se, Dženet. Ima problema s prostatom... "I eno gde leži, prostrt po podu.
<BR>&nbsp;&nbsp;&nbsp;&nbsp;&nbsp;"On ti je to rekao?"
<BR>&nbsp;&nbsp;&nbsp;&nbsp;&nbsp;"Ne, sam sam to otkrio. Dodaje: "I krem za malje."
<BR>&nbsp;&nbsp;&nbsp;&nbsp;&nbsp;"Ko bog. Malo ću da zezam Tili."
<BR>&nbsp;&nbsp;&nbsp;&nbsp;&nbsp;"Ti si najosvetoljubivija ženska koju sam u životu sreo."
<BR>&nbsp;&nbsp;&nbsp;&nbsp;&nbsp;"Oni su mog mužića-pužića uvredili i ja to neću dozvoliti."
<BR>&nbsp;&nbsp;&nbsp;&nbsp;&nbsp;"Ali ipak, setiće se da sam ti ja rekao."
<BR>&nbsp;&nbsp;&nbsp;&nbsp;&nbsp;"Samo će se čuditi i pitati se kako je to moglo da procuri. Ja ću se za to postarati, moj mužiću-pužiću. Ti i ja smo u istom timu, u tome je stvar."
<BR>&nbsp;&nbsp;&nbsp;&nbsp;&nbsp;On blago mućka svoju čašu i posmatra kako se piće komeša. "Smiti je baš večeras pričao nešto o tome." Ispriča joj o lovačkim čizmama i kako Smiti misli da deca uskoro više neće moći da razlikuju oca od majke.
<BR>&nbsp;&nbsp;&nbsp;&nbsp;&nbsp;"Je l' ti to smeta?" pita ona vedro.
<BR>&nbsp;&nbsp;&nbsp;&nbsp;&nbsp;"Pomalo."
<BR>&nbsp;&nbsp;&nbsp;&nbsp;&nbsp;"Ne sekiraj se", kaže mu. "Ti se grčevito držiš za nešto što je davno umrlo. Mi smo ti, u stvari, nova vrsta ljudi, pile moje. Pa šta, ako Karin i Dejvi odrastu bez one debele, velike Stvari o kojoj čitaš u knjigama, te čuvene očeve slike i majčine slike iz psihologije."
<BR>&nbsp;&nbsp;&nbsp;&nbsp;&nbsp;"'Moj život', napisala Karim Reil. Kad sam bila mala, nisam imala ma-amicu i ta-aticu kao dluga mala deca, imala sam Uplavni odbol.
<BR>&nbsp;&nbsp;&nbsp;&nbsp;&nbsp;"Šta ako je i Odbor, džvanjkalo jedno. Imaju hranu, piće, odeću, dom i ljubav, i nije li to sve što treba da bude?"
<BR>&nbsp;&nbsp;&nbsp;&nbsp;&nbsp;"Da, ali ni ta slika o ocu nije za bacanje."
<BR>&nbsp;&nbsp;&nbsp;&nbsp;&nbsp;Ona ga potapše po obrazu. "Samo ako tu, duboko unutra, osećaš da moraš biti velik. A već si sad siguran da si ti jedini na svetu koji je dovoljno velik da bi pripadao našem Odboru, je li tako? Hajd'mo u krevet."
<BR>&nbsp;&nbsp;&nbsp;&nbsp;&nbsp;"Kako to misliš."
<BR>&nbsp;&nbsp;&nbsp;&nbsp;&nbsp;"Hajd'mo u krevet."
</P></TD></TR></TABLE>
<P class="next">
<A HREF=p21.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
