<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>44.
<P>&nbsp;&nbsp;&nbsp;&nbsp;&nbsp;"Večeras ne ideš na kuglanje, dušo?"
<BR>&nbsp;&nbsp;&nbsp;&nbsp;&nbsp;"Ne idem, dušo. Pozvala sam Tili Smit i izvinila sam joj se. Ona je bila zadovoljna, a i ja."
<BR>&nbsp;&nbsp;&nbsp;&nbsp;&nbsp;"Jeste li se vi cure nešto zakačile?"
<BR>&nbsp;&nbsp;&nbsp;&nbsp;&nbsp;"A, ne! Daleko od toga. Prosto... Tili je ovih dana veoma razdražljiva. Ona to zna i zna da ja znam. Mnogo će radije preskočiti kuglanje nego da se počne svađati sa mnom, a zna da će početi ako odemo na kuglanje, i zato neće da ide."
<BR>&nbsp;&nbsp;&nbsp;&nbsp;&nbsp;"Izgleda da je ona prostata opet proradila."
<BR>&nbsp;&nbsp;&nbsp;&nbsp;&nbsp;"Herbe, ti ogovaraš. Sem toga, ona nema prostatu."
<BR>&nbsp;&nbsp;&nbsp;&nbsp;&nbsp;"Ona nema Smitijevu prostatu, u tome i jeste nevolja."
<BR>&nbsp;&nbsp;&nbsp;&nbsp;&nbsp;"Oh, tako je. Herbe, ti matora ogovaračo."
<BR>&nbsp;&nbsp;&nbsp;&nbsp;&nbsp;"Seks... to ti je kao pantalone."
<BR>&nbsp;&nbsp;&nbsp;&nbsp;&nbsp;"Š-šta...? Oh, dragi, eto, opet počinješ da filozofiraš. No, dobro - ajde, olakšaj sebi."
<BR>&nbsp;&nbsp;&nbsp;&nbsp;&nbsp;"Ne filozofiram. Pre je to ono... kako se kaže kad neko izmišlja priče?"
<BR>&nbsp;&nbsp;&nbsp;&nbsp;&nbsp;"Fabuliraš."
<BR>&nbsp;&nbsp;&nbsp;&nbsp;&nbsp;"Tako je, fabuliram. Seks je kao pantalone. Kapiraš. Krenem ja tako odavde niz Begoniju pa sve do Avenije i pređem dva ćoška, kupim cigarete i vratim se, mimoiđem se uz put s mnogo sveta i niko ne primeti."
<BR>&nbsp;&nbsp;&nbsp;&nbsp;&nbsp;"Svako te primeti, ti veliki, lepi..."
<BR>&nbsp;&nbsp;&nbsp;&nbsp;&nbsp;"Čekaj - stani. Niko me ne primeti. Ti dođeš i pitaš sve te ljude pored kojih sam prošao da li su me videli. Neki kažu 'da', većina se ne seća. Onda uzmeš sve one koji su rekli 'da' i pitaš ih kakve sam pantalone imao na sebi. Mogu da budu od šarenog pamuka ili radničke pantalone, ili smoking sa lampasama od crne svile, ili gabarden."
<BR>&nbsp;&nbsp;&nbsp;&nbsp;&nbsp;"To se ne odnosi na seks."
<BR>&nbsp;&nbsp;&nbsp;&nbsp;&nbsp;"Čekaj, polako. Sada zamisli da sam izišao do dragstora i da ne nosim nikakve pantalone."
<BR>&nbsp;&nbsp;&nbsp;&nbsp;&nbsp;"Nikakve pantalone?"
<BR>&nbsp;&nbsp;&nbsp;&nbsp;&nbsp;"A-ha. Ko me sad primećuje?"
<BR>&nbsp;&nbsp;&nbsp;&nbsp;&nbsp;"Ne bi stigao ni do Avenije. Nemoj se usuditi ni da pokušaš; pogotovu pored Palmerovih."
<BR>&nbsp;&nbsp;&nbsp;&nbsp;&nbsp;"Svi me primete - je li tako? Isto je i sa seksom. Ako ga imaš dovoljno, gotovo da i nije važno kakvog, sve dok nije isuviše neobično, gledaš svoja posla, ne misliš o tome, ne gnjaviš druge. Ali kad nemaš nikakav, baš nikakav - lele majko! Od jutra do mraka samo na to misliš ali samo na to, i gnjaviš sve koji ti dođu na oči. Tili."
<BR>&nbsp;&nbsp;&nbsp;&nbsp;&nbsp;"Oh, takav ne bi gnjavio Tili."
<BR>&nbsp;&nbsp;&nbsp;&nbsp;&nbsp;"Nisam to hteo da kažem. Hteo sam da kažem to se sad dešava Tili. To je ono što je muči i zbog čega vas dve ne možete da idete na kuglanje jer je isuviše razdražljiva."
<BR>&nbsp;&nbsp;&nbsp;&nbsp;&nbsp;"Mislim da si u pravu, znaš, to o seksu koji je kao pantalone. Samo nemoj ići da pričaš o tome okolo, svet će reći da si pričao kako Tili ne nosi gaćice." Dženet se prodorno smeje. "Kakva pomisao. Bez gaća."
<BR>&nbsp;&nbsp;&nbsp;&nbsp;&nbsp;Sve dok ne pokriva situaciju. Cap. "Nešto staro, nešto novo, pozajmljeno, obojeno."
<BR>&nbsp;&nbsp;&nbsp;&nbsp;&nbsp;"Cap tebi na nos. I nemoj se usuditi da probaš."
</P></TD></TR></TABLE>
<P class="next">
<A HREF=p45.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
