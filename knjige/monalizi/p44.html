<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>44. CRVENA KOŽA
<P>&nbsp;&nbsp;&nbsp;&nbsp;&nbsp;Petal je rekao da njeni koferi čekaju u Jaguaru. "Sigurno ti se ne vraća u Noting Hil, pa smo ti našli smeštaj u Kemden Taunu."
<BR>&nbsp;&nbsp;&nbsp;&nbsp;&nbsp;"Petale", reče ona, "moram da se saznam šta je bilo sa Seli."
<BR>&nbsp;&nbsp;&nbsp;&nbsp;&nbsp;On pokrenu motor.
<BR>&nbsp;&nbsp;&nbsp;&nbsp;&nbsp;"Svejn ju je ucenjivao. Hteo je da je primora da otme..."
<BR>&nbsp;&nbsp;&nbsp;&nbsp;&nbsp;"A. Dobro", prekinuo ju je, "razumem. Ne bih brinuo, da sam na tvom mestu."
<BR>&nbsp;&nbsp;&nbsp;&nbsp;&nbsp;"Ipak brinem."
<BR>&nbsp;&nbsp;&nbsp;&nbsp;&nbsp;"Seli je, da se tako izrazim, uspela da se izvuče iz te neugodnosti. Takođe je, prema nekim našim prijateljima na položaju, uspela da izvede da svi podaci o njoj nestanu, izgleda, osim kontrolnog udela u nemačkom kazinu. A ako se nešto i dogodilo sa Endži Mičel, Čulo/Mreža to nije objavila. Sve je to sad svršeno."
<BR>&nbsp;&nbsp;&nbsp;&nbsp;&nbsp;"Hoću li je opet videti?"
<BR>&nbsp;&nbsp;&nbsp;&nbsp;&nbsp;"Samo ne u mojoj parohiji, molim."
<BR>&nbsp;&nbsp;&nbsp;&nbsp;&nbsp;Odvojili su se od ivičnjaka.
<BR>&nbsp;&nbsp;&nbsp;&nbsp;&nbsp;"Petale", reče ona, dok su se vozili kroz London, "otac mi je rekao da je Svejn..."
<BR>&nbsp;&nbsp;&nbsp;&nbsp;&nbsp;"Budala. Prokleta budala. Radije ne bih o tome."
<BR>&nbsp;&nbsp;&nbsp;&nbsp;&nbsp;"Žao mi je."
<BR>&nbsp;&nbsp;&nbsp;&nbsp;&nbsp;Grejač je radio. U Jaguaru je bilo toplo, a Kumiko je bila veoma pospana. Zavalila se u crvenu kožu i sklopila oči. Pomislila je da ju je susret sa 3Džejn na neki način oslobodio sramote, a očev odgovor gneva. 3Džejn je bila veoma okrutna. Sada je uvidela i okrutnost svoje majke. Ali sve mora biti oprošteno, jednom, pomislila je i zaspala na putu prema mestu po imenu Kemden Taun.
</P></TD></TR></TABLE>
<P class="next">
<A HREF=p45.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
