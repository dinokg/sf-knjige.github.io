<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>EVASK
<P>&nbsp;&nbsp;&nbsp;&nbsp;&nbsp;"Budale", proglašava kapetan-vođa. "Sve te emanacije, osim jedne, svakako dolaze od torpeda-mamaca, podešenih da oponašaju emisione obrasce zvezdanog broda. To je jedna od uobičajenih taktičkih varki u dubokom kosmosu. Ali takvi trikovi ostaće uzaludni ako se mi zadržimo u blizini i, tokom izvesnog vremena, oprezno posmatramo.
<BR>&nbsp;&nbsp;&nbsp;&nbsp;&nbsp;Upotrebite standardne tehnike za prosejavanje emanacija.
<BR>&nbsp;&nbsp;&nbsp;&nbsp;&nbsp;Nađite šta od toga je stvarno zvezdani brod, naš plen!"
<BR>&nbsp;&nbsp;&nbsp;&nbsp;&nbsp;Ah, prstenovi Moji. Razaznajete li vi ove boje što vrve niz sjaktave bokove našeg kapetana-vođa? Pogledajte samo kako su slavne, kako raskošne. Budite svedoci pravog dostojanstva jofurske razbesnelosti u najfinijem obliku.
<BR>&nbsp;&nbsp;&nbsp;&nbsp;&nbsp;Takva indignacija! Takav egoistični gnev!
<BR>&nbsp;&nbsp;&nbsp;&nbsp;&nbsp;Oailie bi se ponosile ovim našim komandantom, naročito sad kad svi čujemo nemoguće vesti.
<BR>&nbsp;&nbsp;&nbsp;&nbsp;&nbsp;To uopšte nisu robot-mamci za odvlačenje paljbe.
<BR>&nbsp;&nbsp;&nbsp;&nbsp;&nbsp;To silno mnoštvo objekata koje detektujemo... i koji se svi dižu iz Procepa u otvoreni okean... sve to su pravi zvezdani brodovi!
<BR>&nbsp;&nbsp;&nbsp;&nbsp;&nbsp;Po komandnom mostu kolutaju se izmaglice užasavajućih isparenja. Velika flota brodova! Otkud Zemljanima takvi saveznici?
<BR>&nbsp;&nbsp;&nbsp;&nbsp;&nbsp;Čak ni naš Polkdži ne može se izboriti sa svima njima odjednom.
<BR>&nbsp;&nbsp;&nbsp;&nbsp;&nbsp;Pobediće nas!
</P></TD></TR></TABLE>
<P class="next">
<A HREF=p140.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
