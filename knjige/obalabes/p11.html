<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>ASK
<P>&nbsp;&nbsp;&nbsp;&nbsp;&nbsp;Evo uspomene još jedne, prstenovi moji. Događaj je to koji se desio posle one kratkotrajne bitke na Livadi okupljanja; usledio je dok su odjeci bitke još mučili okolne šume i kanjone.
<BR>&nbsp;&nbsp;&nbsp;&nbsp;&nbsp;Da li se vosak dovoljno zgusnuo? Možete li ga pogladiti i doživeti užasan nemir i stravičnu lepotu tog sutona, kao i oštrog, postojanog sjaja koji je tada prošao iznad naših glava, po nebu?
<BR>&nbsp;&nbsp;&nbsp;&nbsp;&nbsp;Pratite pogledom masnu uspomenu na tu bleštavu tačku koja je proletela nebom, počela se spiralno spuštati i približavati.
<BR>&nbsp;&nbsp;&nbsp;&nbsp;&nbsp;Svi smo, bez nedoumice, znali ko to dolazi.
<BR>&nbsp;&nbsp;&nbsp;&nbsp;&nbsp;Krstarica Rothena... da pokupi plen, biološke uzorke ukradene sa ovog krhkog sveta.
<BR>&nbsp;&nbsp;&nbsp;&nbsp;&nbsp;Da pokupi, štaviše, deo svoje posade, ostavljen na Jijou.
<BR>&nbsp;&nbsp;&nbsp;&nbsp;&nbsp;A šta će naći na tlu? Stanicu razlupanu, posadu pobijenu ili odvedenu u zarobljeništvo.
<BR>&nbsp;&nbsp;&nbsp;&nbsp;&nbsp;I nešto još gore: činjenicu da smo mi otkrili kako stvarno izgledaju njihova lica! Mi, izgnanici, mogli bismo svedočiti protiv Rothena pred galaktičkim sudom. Ako ostanemo živi.
<BR>&nbsp;&nbsp;&nbsp;&nbsp;&nbsp;Ne treba biti genije pa dokučiti u kakvoj nevolji smo se, time, našli. Mi, šest izgnaničkih rasa na nesretnome Jijou.
<BR>&nbsp;&nbsp;&nbsp;&nbsp;&nbsp;Kao što bi neki pisac sa Zemlje mogao kazati - našli smo se u lošemirisnim odbačenim materijama. Vrlo dubokim.
</P></TD></TR></TABLE>
<P class="next">
<A HREF=p12.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
