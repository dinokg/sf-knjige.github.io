<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>EVASK
<P>&nbsp;&nbsp;&nbsp;&nbsp;&nbsp;Simptomi počinju da popuštaju.
<BR>&nbsp;&nbsp;&nbsp;&nbsp;&nbsp;Izvlačim se iz stanja otupelosti. Slep sam i sasvim sam sam. Prolaze dure i dure. Polako se zgrušavam ka Mojoj svesti o jedinstvu. O svrsi.
<BR>&nbsp;&nbsp;&nbsp;&nbsp;&nbsp;Šaljem prve probne signale niz moja vlakna kontrole, uspostavljam vezu sa ovom gomilicom slugeranja ispod mene. Uskoro ću imati pristup do njihovih čula, raznih, počeću da zurim u raznim pravcima kroz očne pupoljčiće. A oni će drhtati i razgibavati se.
<BR>&nbsp;&nbsp;&nbsp;&nbsp;&nbsp;ZDRAVO, prstenovi Moji. Hajde da čujemo izveštaje od svakog ponaosob, a onda da se pritegnemo za hitan pokret. Očigledno je da smo doživeli - i preživeli - epizodu nuzposledice.
<BR>&nbsp;&nbsp;&nbsp;&nbsp;&nbsp;Čega?
<BR>&nbsp;&nbsp;&nbsp;&nbsp;&nbsp;Šta čega? Pa, zar vi to stvarno ne znate, prstenovi Moji? Niste imali pojma u čemu se sastoji glavni neželjeni, prateći efekat poklona koji dobismo mi Jofuri od Oailia?
<BR>&nbsp;&nbsp;&nbsp;&nbsp;&nbsp;Postoje izvesna oružja koja izazivaju privremenu onesposobljenost svih Jofura koji se nađu u blizini. Za to vreme naša jedina zaštita jesu naši roboti.
<BR>&nbsp;&nbsp;&nbsp;&nbsp;&nbsp;Kakva onesposobljenost? - pitanje je vaše.
<BR>
<BR>&nbsp;&nbsp;&nbsp;&nbsp;&nbsp;Ja/mi gledam/o oko sebe. Nismo više u blizini kapetana/vođe, nego stojimo pred glavnom kontrolnom instrument-tablom, a naši pipkići omotani su oko točkova za pilotiranje.
<BR>&nbsp;&nbsp;&nbsp;&nbsp;&nbsp;ŠTA RADIMO mi to, eeeej?
<BR>&nbsp;&nbsp;&nbsp;&nbsp;&nbsp;Zapovedam pipcima da se povuku i oni to čine. Ekrani pokazuju slike zamućene od brzog letenja nisko iznad mnogobrojnih krivudavih, nazupčanih klisurina. Ne liči to ni na šta sačuvano u našem pamćenju, a vezano za Nagib. Inercijalni indikatori pokazuju da smo se zaputili na istok, sve dalje i dalje od naše lovine.
<BR>&nbsp;&nbsp;&nbsp;&nbsp;&nbsp;Druge naslage torusa počinju da se mrdaju pomalo. Jer, u svakoj od njih torus-gospodar budi se iz nuzposledice. Žurno aktiviram naš najniži torus; odmičemo se od kontrolne pločw. Noge nas odvlače sve do iza kapetana/vođe, koji se takođe budi iz obamrlosti.
<BR>&nbsp;&nbsp;&nbsp;&nbsp;&nbsp;Najverovatnije će svako pretpostaviti da su naši složeni robot-čuvari - programirani da vode Polkdži kad god posadu zahvati napad nuzposledice - imali neki dobar razlog da upute brod ovako klimavom putanjom ka tim nepoželjnim delovima kontinenta. Pravim se nedužan. Gledam/o kako glavni pilot preuzima kontrolu, zaustavlja to srljanje u puste planinčine istoka, priprema se da uzdigne Polkdži na znatno veću nadmorsku visinu.
<BR>&nbsp;&nbsp;&nbsp;&nbsp;&nbsp;ŠTA STE POKUŠALI da uradite dok je ovaj torus na vrhu, gospodar vaš, bio onemoćao? Da niste mislili da nas razbijete o planinu, može biti?
<BR>&nbsp;&nbsp;&nbsp;&nbsp;&nbsp;Roboti to ne bi dopustili. Ali preusmeriti Polkdžija u nekakvu bestragiju, to je bilo u vašoj moći, aaaa?
<BR>&nbsp;&nbsp;&nbsp;&nbsp;&nbsp;Vidim ja da mi još nismo proučili sve dubine umetnosti saradnje.
</P></TD></TR></TABLE>
<P class="next">
<A HREF=p162.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
