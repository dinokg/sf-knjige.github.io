<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>ASK
<P>&nbsp;&nbsp;&nbsp;&nbsp;&nbsp;To je, dakle, bila ta slika koju smo čekali. Sada se dovoljno ohladila, možemo je gladiti.
<BR>&nbsp;&nbsp;&nbsp;&nbsp;&nbsp;Da, prstenovi moji. Vreme dođe za još jedno glasanje. Hoćemo li da ostanemo katatonični ili hoćemo da pogledamo prizor koji je sada oko nas, a koji će skoro sigurno biti užas, najčistiji užas?
<BR>&nbsp;&nbsp;&nbsp;&nbsp;&nbsp;Naš prvi kognitivni torus insistira da je dužnost iznad svega, pa čak i iznad prirodne trekijevske sklonosti da se pobegne od svega što je subjektivno neprijatno nama.
<BR>&nbsp;&nbsp;&nbsp;&nbsp;&nbsp;Saglasni? Hoćemo li biti Ask i suočiti se sa stvarnošću koja nailazi, pa ma kakva ona bila? Kakvu odluku donosite, prstenovi moji?
<BR>
<BR>&nbsp;&nbsp;&nbsp;&nbsp;&nbsp;gladiti vosak...
<BR>&nbsp;&nbsp;&nbsp;&nbsp;&nbsp;pratiti putanje...
<BR>&nbsp;&nbsp;&nbsp;&nbsp;&nbsp;videti dolazak moćnog zvezdanog broda...
<BR>
<BR>&nbsp;&nbsp;&nbsp;&nbsp;&nbsp;Brujeći pesmom nezadržive moći, div se spustio. Zdrobio je i u crnu zemlju nabio sve preostalo drveće na južnoj strani doline, zaprečio tok reke, ispunio naš horizont kao nova planina.
<BR>&nbsp;&nbsp;&nbsp;&nbsp;&nbsp;Osećate li vi to, prstenovi moji? Predosećanje. Neko pulsiranje u našoj unutrašnjosti, dizanje kiselinskih isparenja?
<BR>&nbsp;&nbsp;&nbsp;&nbsp;&nbsp;Na jednom ogromno širokom boku svemirskog diva otvaraju se vrata, koja bi mogla progutati omanje selo.
<BR>&nbsp;&nbsp;&nbsp;&nbsp;&nbsp;Unutrašnjost je osvetljena. Pojavljuju se obrisi.
<BR>&nbsp;&nbsp;&nbsp;&nbsp;&nbsp;Kupasti.
<BR>&nbsp;&nbsp;&nbsp;&nbsp;&nbsp;Prstenovi naslagani jedan na drugi, i to, idući ka vrhu, sve manji i manji.
<BR>&nbsp;&nbsp;&nbsp;&nbsp;&nbsp;Naši užasni rođaci, za koje smo se nadali da ih nikada više nećemo videti.
</P></TD></TR></TABLE>
<P class="next">
<A HREF=p26.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
