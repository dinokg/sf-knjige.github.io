<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>NAPOMENA AUTORA
<P>&nbsp;&nbsp;&nbsp;&nbsp;&nbsp;Mada samostalna, ova knjiga predstavlja nastavak Zadužbinske trilogije, sastavljene od triju romana: Zadužbina, Zadužbina i Carstvo, i Druga zadužbina. Pored toga, postoje i druge moje knjige koje se, iako nisu neposredno vezane za Zadužbine, odnose na ono što možemo nazvati 'zadužbinskim univerzumom'.
<BR>&nbsp;&nbsp;&nbsp;&nbsp;&nbsp;Tako se zbivanja u romanu Zvezde, prah nebeski i Svemirske struje odvijaju u godinama kada se Trantor širio izrastajući u Galaktičko carstvo, dok se zbivanja u Šljunku na nebu odvijaju u vreme kada je Prvo galaktičko carstvo bilo na vrhuncu svoje moći; u ovoj potonjoj knjizi središte radnje predstavlja Zemlja, i na neke delove u njoj ukazuje se i u ovoj knjizi.
<BR>&nbsp;&nbsp;&nbsp;&nbsp;&nbsp;Ni u jednoj od ranijih knjiga koje govore o 'zadužbinskom univerzumu' ne pominju se roboti. U ovoj knjizi, međutim, ima dosta govora o njima. Imajući to u vidu, možda biste mogli poželeti da pročitate šta sam još o njima pisao. Moje kratke priče sakupljene su u knizi Ja, robot, dok dva romana, Pod čeličnim nebom i Golo sunce govore o razdoblju kada su, uz pomoć robota, ljudi počeli naseljavati svemir.
<BR>&nbsp;&nbsp;&nbsp;&nbsp;&nbsp;Ukoliko, pak, želite da saznate nešto više o Večnima i o tome kako su oni prilagođavali tokove ljudske istorije, možete se obratiti knjizi Kraj Večnosti (mada ono što se u njoj nalazi nije u potpunosti usaglašeno sa tumačenjima u ovoj knjizi).
</P></TD></TR></TABLE>
</CENTER>
</BODY>
</HTML>
