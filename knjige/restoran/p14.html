<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>13.
<P>&nbsp;&nbsp;&nbsp;&nbsp;&nbsp;Ford Prefekt dotrča na most 'Zlatnog srca'.
<BR>&nbsp;&nbsp;&nbsp;&nbsp;&nbsp;"Trilijan! Arture!" uzviknuo je. "Radi! Brod se ponovo aktivirao!"
<BR>&nbsp;&nbsp;&nbsp;&nbsp;&nbsp;Trilijan i Artur bili su zaspali na podu.
<BR>&nbsp;&nbsp;&nbsp;&nbsp;&nbsp;"Hajde, deco, idemo, slobodni smo", govorio je i tresao ih, ne bi li ih probudio.
<BR>&nbsp;&nbsp;&nbsp;&nbsp;&nbsp;"Ej, ćao, društvo", zacvrkuta kompjuter, "baš mi je drago što sam opet sa vama i hteo bih da vam kažem da..."
<BR>&nbsp;&nbsp;&nbsp;&nbsp;&nbsp;"Umukni!" reče Ford. "Reci nam gde se, do đavola, nalazimo."
<BR>&nbsp;&nbsp;&nbsp;&nbsp;&nbsp;"Na svetu B Žablje zvezde. Čoveče, to ti je prava rupčaga", reče Zaphod i dotrča na most. "Zdravo, momci. Mora da vam je toliko drago što me vidite da ne možete naći reči kojima biste iskazali koliko sam 'ladan frund."
<BR>&nbsp;&nbsp;&nbsp;&nbsp;&nbsp;"Koliko si - šta?" upita Artur koji se podizao sa poda, ne shvatajući ni reč od svega toga.
<BR>&nbsp;&nbsp;&nbsp;&nbsp;&nbsp;"Znam kako vam je", reče Zaphod. "Toliko sam divan čak i kad se spetljam pa ne znam šta da kažem. E, baš mi je drago što vas vidim, Trilijan, Forde, majmunoliki. Hej, ovaj, kompjuteru..."
<BR>&nbsp;&nbsp;&nbsp;&nbsp;&nbsp;"Ej, ćao, gospodine Biblbrokse, ovaj, gospodine, velika mi je čast što..."
<BR>&nbsp;&nbsp;&nbsp;&nbsp;&nbsp;"Umukni i vadi nas odavde, brzo, brže, najbrže."
<BR>&nbsp;&nbsp;&nbsp;&nbsp;&nbsp;"Jašta, drugar, a kuda bi ti?"
<BR>&nbsp;&nbsp;&nbsp;&nbsp;&nbsp;"Ma kuda, nije bitno", dreknu Zaphod. "Ipak, bitno je!" dodade on hitro. "Hoćemo da idemo do najbližeg mesta na kome ima klope!"
<BR>&nbsp;&nbsp;&nbsp;&nbsp;&nbsp;"Jašta", reče kompjuter veselo, a istog časa most potrese užasna eksplozija.
<BR>&nbsp;&nbsp;&nbsp;&nbsp;&nbsp;Kada je Zarnivup minut-dva kasnije ušao sa šljivom na oku, sa zanimanjem je posmatrao četiri oblačka dima.
</P></TD></TR></TABLE>
<P class="next">
<A HREF=p15.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
