<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>27.
<P>&nbsp;&nbsp;&nbsp;&nbsp;&nbsp;"Verujem da je večera bila prijatna?" kazao je Zarnivup Zaphodu i Trilijan kada su se ponovo materijalizovali na komandnom mostu međuzvezdanog broda 'Zlatno srce' i dahćući popadali po podu.
<BR>&nbsp;&nbsp;&nbsp;&nbsp;&nbsp;Zaphod otvori jedan par očiju i besno se zagleda u njega.
<BR>&nbsp;&nbsp;&nbsp;&nbsp;&nbsp;"Ti", zarežao je. On se uspravi na noge i zatetura da bi našao stolicu na koju će se skljokati. Našao je jednu i skljokao se na nju.
<BR>&nbsp;&nbsp;&nbsp;&nbsp;&nbsp;"Programirao sam kompjuter na koordinate neverovatnoće koje odgovaraju našem putu", reče Zarnivup. "Ubrzo ćemo stići. U međuvremenu, kako bi bilo da se malo opustite i pripremite za susret?"
<BR>&nbsp;&nbsp;&nbsp;&nbsp;&nbsp;Zaphod nije uzvratio ni reč. Ponovo je ustao i prišao malom ormanu iz koga je izvukao bocu starog džanksa. Povukao je dugačak gutljaj.
<BR>&nbsp;&nbsp;&nbsp;&nbsp;&nbsp;"A kada sve bude gotovo", divlje je rekao, "onda je stvarno gotovo, u redu? Slobodan sam da idem tamo kud me đavo nosi, da ležim po plažama i sve ostalo?"
<BR>&nbsp;&nbsp;&nbsp;&nbsp;&nbsp;"Zavisi od toga šta će proizići iz susreta", reče Zarnivup.
<BR>&nbsp;&nbsp;&nbsp;&nbsp;&nbsp;"Zaphode, ko je taj čovek?" upita Trilijan i nesigurno se osovi na noge. "Šta radi ovde? Zašto je na našem brodu?"
<BR>&nbsp;&nbsp;&nbsp;&nbsp;&nbsp;"To ti je jedan glupak", reče Zaphod, "koji želi da se sretne sa čovekom koji vlada Vaseljenom."
<BR>&nbsp;&nbsp;&nbsp;&nbsp;&nbsp;"Ah", rekla je Trilijan, uzela bocu od Zaphoda i poslužila se, "laktaš u potrazi za titulama."
</P></TD></TR></TABLE>
<P class="next">
<A HREF=p29.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
