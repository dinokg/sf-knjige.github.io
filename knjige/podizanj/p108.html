<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>97. SKIF
<P>&nbsp;&nbsp;&nbsp;&nbsp;&nbsp;Deni se spoticala o reči koje je tako pažljivo pripremila. Pokušavala je da ponovo oblikuje svoje razloge, ali Hikahi ju je zaustavila.
<BR>&nbsp;&nbsp;&nbsp;&nbsp;&nbsp;"Doktore Sadmen, nema razloga za toliku upornossst! Ostrvo je ionako naša sledeća stanica. Pokupićemo Tošija, ako već nije sam otišao. Možda ćemo pregovarati i sa Takata-Džimom. Polazimo na put čim Kraidaiki završi."
<BR>&nbsp;&nbsp;&nbsp;&nbsp;&nbsp;Deni je odahnula od preostale napetosti. Više nije bilo njena briga. Profesionalci će se postarati za sve. Mogla je da se opusti.
<BR>&nbsp;&nbsp;&nbsp;&nbsp;&nbsp;"Koliko dugo...?"
<BR>&nbsp;&nbsp;&nbsp;&nbsp;&nbsp;Hikahi je odmahnula glavom. "Kraidaiki ne očekuje ništa veći uspeh nego prošli put. Neće mnogo trajati. Zašto ssse ti i Sahot dotle malo ne odmorite?"
<BR>&nbsp;&nbsp;&nbsp;&nbsp;&nbsp;Deni je klimnula glavom i potražila mesto na kome bi se mogla ispružiti.
<BR>&nbsp;&nbsp;&nbsp;&nbsp;&nbsp;Sahot je plivao pored nje.
<BR>&nbsp;&nbsp;&nbsp;&nbsp;&nbsp;"Čuj, Deni, dok pokušavamo da se opustimo, hoćeš da češemo leđa jedno drugom?"
<BR>&nbsp;&nbsp;&nbsp;&nbsp;&nbsp;Deni se nasmejala. "Naravno, Sahote. Samo pazi da se ne zaneseš, dobro?"
<BR>
<BR>&nbsp;&nbsp;&nbsp;&nbsp;&nbsp;Kraidaiki je još jednom pokušao da ih ubedi.
<BR>&nbsp;&nbsp;&nbsp;&nbsp;&nbsp;: Mi Smo Očajni : Kao I Vi Nekad : Nudimo Nadu Onima Koji Je Očekuju Na Ovom Svetu : Nadu Da Odrastu Pravi :
<BR>&nbsp;&nbsp;&nbsp;&nbsp;&nbsp;: Naši Neprijatelji Naškodiće I Vama :
<BR>&nbsp;&nbsp;&nbsp;&nbsp;&nbsp;: Pomozite Nam :
<BR>&nbsp;&nbsp;&nbsp;&nbsp;&nbsp;Smetnje su treperile i prigušivale odgovor. Nosile su delimično psihičko osećanje zatvorenosti, pritiska i rastapajuće vreline. Pesma je bila klaustrofobična, veličala je grub, čvrst kamen i tečni metal.
<BR>
<BR>&nbsp;&nbsp;&nbsp;&nbsp;&nbsp;+ OSTAVITE -
<BR>&nbsp;&nbsp;&nbsp;&nbsp;&nbsp;- TIHO +
<BR>&nbsp;&nbsp;&nbsp;&nbsp;&nbsp;+ ODUSTANITE -
<BR>&nbsp;&nbsp;&nbsp;&nbsp;&nbsp;- IZOLACIJA! +
<BR>
<BR>&nbsp;&nbsp;&nbsp;&nbsp;&nbsp;Tišinu je iznenada prekinuo vrisak prenapregnutih motora. Stari robot koji je tako dugo ostao dva kilometra duboko u pukotini ispod svrdlastog drveta bio je uništen.
<BR>&nbsp;&nbsp;&nbsp;&nbsp;&nbsp;Kraidaiki je zazviždao poznatu frazu na trinarnom.
<BR>
<BR>&nbsp;&nbsp;&nbsp;&nbsp;&nbsp;* To je, što je - *
<BR>
<BR>&nbsp;&nbsp;&nbsp;&nbsp;&nbsp;Bio je spreman da ponovo uđe u San. No, na ovom nivou stvarnosti nije bilo vremena za tako nešto.
<BR>&nbsp;&nbsp;&nbsp;&nbsp;&nbsp;Na ovom nivou stvranosti ležala je dužnost, za sada. Kasnije, možda. Kasnije će ponovo posetiti Nukapai. Možda će mu ona pokazati neizrecive stvari koje je naučila kroz maglovite staze predviđanja.
</P></TD></TR></TABLE>
<P class="next">
<A HREF=p109.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
