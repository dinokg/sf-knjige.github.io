<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>109. TAKATA-DŽIM
<P>&nbsp;&nbsp;&nbsp;&nbsp;&nbsp;Takata-Džim je kriknuo i zgrabio prekidač. Nije radio! Kontrola vatre funkcionisala je bez njegove volje!
<BR>&nbsp;&nbsp;&nbsp;&nbsp;&nbsp;Svakih nekoliko sekundi kroz mali brod prolazio je drhtaj kad bi sitni krstareći projektil bio lansiran iz cevi za torpeda. Iz kljuna čamca izletali su mlazevi antimaterije, automatski upravljeni prema najbližem tuđinskom brodu.
<BR>&nbsp;&nbsp;&nbsp;&nbsp;&nbsp;Već na početku, najbliži brod Soroa rascepio se kao ognjeni cvet. Potpuno iznenađenje pri napadu preteklo je mehanizme koji bi sprečili razvijanje toplote nove.
<BR>&nbsp;&nbsp;&nbsp;&nbsp;&nbsp;Opsovao je i pokušao da isključi komande. Ni to mu nije uspelo.
<BR>&nbsp;&nbsp;&nbsp;&nbsp;&nbsp;Kad je flota Soroa počela da uzvraća vatru, Takata-Džim je jauknuo i naterao mali brod u divlji niz manevara da bi izbegao pogodak. Sa delfinskim prirodnim osećajem za trodimenzionno, prešao je u visoku antigravitaciju i počeo da se vrti, izbegavajući projektile koji su prolazili jezivo blizu.
<BR>&nbsp;&nbsp;&nbsp;&nbsp;&nbsp;Postojalo je samo jedno što je mogao učiniti, jedini način za spas. Takata-Džim je upravio brod prema bojnoj floti. Oni mora da su videli njagov napad. Smatraće ga za saveznika, ako poživi dovoljno dugo da stigne do njih.
<BR>&nbsp;&nbsp;&nbsp;&nbsp;&nbsp;Ubrzao je u svemir, progonjen krdom čudovišta koja su se okrenula i zatandrkala za njim.
</P></TD></TR></TABLE>
<P class="next">
<A HREF=p122.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
