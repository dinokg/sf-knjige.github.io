<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>29. TAKATA-DŽIM
<P>&nbsp;&nbsp;&nbsp;&nbsp;&nbsp;"Sastanak Saveta broda bio je katastrofalan. Gore je nego što sam mislio", uzdahnuo je vicekapetan.
<BR>
<BR>&nbsp;&nbsp;&nbsp;&nbsp;&nbsp;* Hoće da obmanu
<BR>&nbsp;&nbsp;&nbsp;&nbsp;&nbsp;Obmanjivače
<BR>&nbsp;&nbsp;&nbsp;&nbsp;&nbsp;* I zastru koprenom,
<BR>&nbsp;&nbsp;&nbsp;&nbsp;&nbsp;Skriju delfine!
<BR>
<BR>&nbsp;&nbsp;&nbsp;&nbsp;&nbsp;K'ta-Džon je žustro klimao glavom.
<BR>&nbsp;&nbsp;&nbsp;&nbsp;&nbsp;"Čujem da je tajno ime celog projekta 'Trojanssski morski konj'. Šta to znači?"
<BR>&nbsp;&nbsp;&nbsp;&nbsp;&nbsp;"To je književna aluzija", odgovorio je Takata-Džim. Pitao se gde se to školovao podoficir. "Objasniću ti nekom drugom prilikom. Sada moram da razmislim. Mora postojati još neki način osim ovog samoubistva koje su nam preporučili Kraidaiki i Orli.
<BR>&nbsp;&nbsp;&nbsp;&nbsp;&nbsp;Nadao sam se da će Kraidaiki biti razumniji, ali sada više ne znam."
<BR>&nbsp;&nbsp;&nbsp;&nbsp;&nbsp;"Nije htao da sssasluša?"
<BR>&nbsp;&nbsp;&nbsp;&nbsp;&nbsp;"O, bio je vrlo učtiv! Mec je plivao mojim tragom, tačku po tačku, i Kraidaiki nas je vrlo ljubazno slušao. Sastanak je trajao četiri sata! Ali kapetan je odlučio da ipak nastavimo sa Orlijevim planom! Baskinova je već otišla da mu odnese opremu."
<BR>&nbsp;&nbsp;&nbsp;&nbsp;&nbsp;Dva Stenosa su za trenutak ćutke plivala. K'ta-Džon je čekao vicekapetana.
<BR>&nbsp;&nbsp;&nbsp;&nbsp;&nbsp;Takata-Džim je razmahnuo repom. "Zašto Kraidaiki nije makar razmislio o emitovanju izveštaja o lokaciji onog što smo našli, pa da sve bude gotovo! Umesto toga, on i Orli hoće da pokušaju da prevare razumnjake koji nadmudruju jedni druge već milionima godina! Ispržiće nas! U poređenju sa tim planom, čak i tvoja zamisao ideja o jurišu sa vatrom iz svih oružja je bolja. Bar bismo mogli da manevrišemo!"
<BR>&nbsp;&nbsp;&nbsp;&nbsp;&nbsp;"Sssamo sam ponudio uzvišeniju vrstu njegovog ludačkog plana", rekao je K'ta-Džon, "ali ostajem uz vaš plan. Mislim, ako se mi pojavimo sa idejom o tome kako da spasemo brod i posadu, imali bismo i veću korist nego što su spaseni životi, zar ne?"
<BR>&nbsp;&nbsp;&nbsp;&nbsp;&nbsp;Takata-Džim je odmahnuo glavom. "Možda, da ja komandujem. Ovako, vodi nasss ludak, genije vezan čašću, koji će nas odvesti pravo u propast."
<BR>&nbsp;&nbsp;&nbsp;&nbsp;&nbsp;Okrenuo se, zadubljen u misli, i tiho otplivao kroz hodnik prema svojoj kabini.
<BR>&nbsp;&nbsp;&nbsp;&nbsp;&nbsp;K'ta-Džonove oči su se suzile dok mu je pogled pratio vicekapetan. Mehurići su mu izlazili iz nozdrva u kratkim mlazevima.
</P></TD></TR></TABLE>
<P class="next">
<A HREF=p35.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
