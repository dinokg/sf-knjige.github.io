<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>57. DENI I TOŠIO
<P>&nbsp;&nbsp;&nbsp;&nbsp;&nbsp;"Bojim se."
<BR>&nbsp;&nbsp;&nbsp;&nbsp;&nbsp;Tošio je gotovo bez razmišljanja prebacio ruku preko Deninih ramena. Umirujuće ju je stegao. "Čega? Nema razloga za strah."
<BR>&nbsp;&nbsp;&nbsp;&nbsp;&nbsp;Deni je podigla pogled sa velikih talasa da bi videla da li je ozbiljan. Onda je shvatila da je zavitlava. Isplazila mu je jezik.
<BR>&nbsp;&nbsp;&nbsp;&nbsp;&nbsp;Tošio je duboko, zadovoljno uzdahnuo. Nije mu bilo jasno kuda vodi novouspostavljeni polu-odnos sa Deni. Na primer, u njemu nije bilo ničeg fizičkog. Prošle noći spavali su zajedno, ali potpuno odeveni. Tošio je pretpostavljao da će to biti teško - i bilo je, pomalo. Ali ne onoliko koliko je očekivao.
<BR>&nbsp;&nbsp;&nbsp;&nbsp;&nbsp;Uspeće već nekako. U ovom trenutku Deni je bila potrebna nečija blizina. Bilo je prijatno pomoći joj bar time.
<BR>&nbsp;&nbsp;&nbsp;&nbsp;&nbsp;Možda će, kada se sve ovo završi, ona ponovo početi da misli o njemu kao o mladiću, četiri godine mlađem od sebe. Ipak, sumnjao je u to. Sve više i više ga je dodirivala, držala ga za ruku, šaljivo ga udarajući u ljutnji, čak i dok su tek slabili drhtaji od delovanja psi-bombe.
<BR>&nbsp;&nbsp;&nbsp;&nbsp;&nbsp;"Kada bi veliki čamac trebalo da stigne?" Ponovo je pogledala prema pučini.
<BR>&nbsp;&nbsp;&nbsp;&nbsp;&nbsp;"Sutra po podne."
<BR>&nbsp;&nbsp;&nbsp;&nbsp;&nbsp;"Takata-Džim i Mec hteli su da pregovaraju sa Itijima. Šta će ih sprečiti ako odluče da zanemare naređenja i ipak pokušaju?"
<BR>&nbsp;&nbsp;&nbsp;&nbsp;&nbsp;"Džilijan im je dala samo toliko energije da stignu dovde. Imaju regenerator, pa će moći da je obnove za svemirsko putovanje kroz otprilike mesec dana, ali do tada će 'Brazdač' otići, ovako ili onako."
<BR>&nbsp;&nbsp;&nbsp;&nbsp;&nbsp;Deni je blago uzdrhtala.
<BR>&nbsp;&nbsp;&nbsp;&nbsp;&nbsp;Tošio je prokleo svoj prebrzi jezik. "Takata-Džim neće imati radio. Ja treba da čuvam naš dok ne dođe skif da nas pokupi. Osim toga, šta bi mogao da ponudi Galaktincima? Neće imati mapu sa položajem Napuštene flote. Pretpostavljam da će on i Mec čekati dok se svi ne raziđu, pa će pohitati na Zemlju sa Mecovim trakama i podacima."
<BR>&nbsp;&nbsp;&nbsp;&nbsp;&nbsp;Deni je pogledala uvis, u prve zvezde Kitrupovog dugog sumraka. "Hoćeš li se ti vratiti?" pitala je.
<BR>&nbsp;&nbsp;&nbsp;&nbsp;&nbsp;"'Brazdač' je moj brod. Hvala Bogu, Kraidaiki je još živ. Čak i ako više ne bude komandovao, dugujem mu to da nastavim, kao jedan od njegovih oficira."
<BR>&nbsp;&nbsp;&nbsp;&nbsp;&nbsp;Deni ga je osmotrila, klimnula glavom i ponovo se zagledala u more.
<BR>&nbsp;&nbsp;&nbsp;&nbsp;&nbsp;Misli da nemamo izgleda, shvatio je Tošio. A možda i nemamo. Ako budemo nosili tenanijski bojni brod kao masku, imaćemo manevarske sposobnosti kalafijskog prikupljača blata. A možda i nadmudrivanje sa Galaktincima nije bilo najbolja zamisao. Oni hoće da zarobe 'Brazdač', ali neće zadržati vatru ako vide pobeđenog neprijatelja kako izlazi da nastavi sa borbom. Ako plan treba da uspe, u blizini bi moralo biti još Tenanijaca.
<BR>&nbsp;&nbsp;&nbsp;&nbsp;&nbsp;Ali ne možemo tek tako sedeti i čekati, zar ne? Ako to učinimo, Galaktinci će shvatiti da mogu mirno da proganjaju Zemljane. Ne smemo dopustiti da iko izvuče korist jureći za jednim našim istraživačkim brodom.
<BR>&nbsp;&nbsp;&nbsp;&nbsp;&nbsp;Deni je izgledala zabrinuto. Tošio je promenio temu. "Kako napreduje tvoj izveštaj?"
<BR>&nbsp;&nbsp;&nbsp;&nbsp;&nbsp;"Sasvim lepo, čini mi se. Jasno je da su Kikvi potpuno pre-razumni. Zapravo, neki darvinistički jeretici pomislili bi da upravo sazrevaju dovoljno da sami zavežu pertle na cipelama. Pokazuju neke znakove."
<BR>&nbsp;&nbsp;&nbsp;&nbsp;&nbsp;Među ljudima je bilo ikonoboraca koji su zastupali mišljenje da pre-razumne rase treba pustiti da same dostignu inteligenciju potrebnu za svemirske letove, bez uplitanja pokrovitelja. Većina Galaktinaca smatrala je tu zamisao apsurdnom i čudnom, ali neuspeh da se pronađu iščezli pokrovitelji Čovečanstva zavrbovao je neke pristalice ove hipoteze.
<BR>&nbsp;&nbsp;&nbsp;&nbsp;&nbsp;"A šta je sa metalnim brdom?" Tošio se raspitivao za drugo Denino istraživanje, započeto na zahtev Čarlsa Darta u vreme kad je šimpanza imao vrhunski prioritet, a što je sada potisnuto u drugi plan.
<BR>&nbsp;&nbsp;&nbsp;&nbsp;&nbsp;Deni je slegnula ramenima. "Oh, brdo je živo. Biolog u meni dao bi levu ruku za mogućnost da provede još godinu na ovom ostrvu, sa punom laboratorijskom opremom za proučavanje!
<BR>&nbsp;&nbsp;&nbsp;&nbsp;&nbsp;Metalojedi pseudokoral, svrdlasto drvo, živa unutrašnjost ostrva, svi su oni simbionti. Zapravo, to su organi jednog džinovskog bića! Kad bih mogla to da objavim kod kuće, postala bih slavna... ako mi iko poveruje."
<BR>&nbsp;&nbsp;&nbsp;&nbsp;&nbsp;"Verovaće ti", uveravao ju je Tošio. "I postaćeš slavna."
<BR>&nbsp;&nbsp;&nbsp;&nbsp;&nbsp;Blago ju je povukao natrag prema logoru. Jedva da su imali malo vremena za šetnju i razgovor posle druge večere. Sada, kada je on komandovao, morao je da pazi da se dnevni raspored tačno izvršava.
<BR>&nbsp;&nbsp;&nbsp;&nbsp;&nbsp;Deni ga je uhvatila za ruku kad su se okrenuli da se vrate u logorište. Kroz glasno šuštanje vetra u lišću povremeno su dopirali glasovi urođenika koji su završavali siestu i pripremali se za večernji lov.
<BR>&nbsp;&nbsp;&nbsp;&nbsp;&nbsp;Ćutke su hodali uskom stazom.
</P></TD></TR></TABLE>
<P class="next">
<A HREF=p65.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
