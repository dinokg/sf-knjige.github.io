<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>117. TAKATA-DŽIM
<P>&nbsp;&nbsp;&nbsp;&nbsp;&nbsp;Sad je razumeo šta ljudima znači izraz 'Ne možeš sedeti na dve stolice'.
<BR>&nbsp;&nbsp;&nbsp;&nbsp;&nbsp;Takata-Džim se umorio. Izgledalo mu je da beži već satima. Kad bi pokušao da skrene na jednu stranu, da bi se predao jednoj od flota, oni drugi su ispaljivali plotune između njega i njegovog odredišta i primoravali ga da se vrati.
<BR>&nbsp;&nbsp;&nbsp;&nbsp;&nbsp;Pre nekog vremena primetio je dugački niz brodova kako napušta Kitrup u drugom pravcu. Nije mu trebalo dugo da shvati. 'Brazdač' je pošao.
<BR>&nbsp;&nbsp;&nbsp;&nbsp;&nbsp;Znači, gotovo je, pomislio. Pokušao sam da izvršim svoju dužnost onako kako sam ja shvatao i da spasem istovremeno i sopstveni život. Sad je kocka bačena. Moj plan je propao.
<BR>&nbsp;&nbsp;&nbsp;&nbsp;&nbsp;I ja sam propao. Nema ničega što mogu učiniti, osim da, možda, obezbedim 'Brazdaču' još koji minut.
<BR>&nbsp;&nbsp;&nbsp;&nbsp;&nbsp;Nešto ranije, obe flote su prestale da pucaju jedna na drugu dok su ga gonile. Takata-Džim je shvatio da su u toku pregovori.
<BR>&nbsp;&nbsp;&nbsp;&nbsp;&nbsp;Iznenada se u prijemniku začulo zujanje, osnovni poziv na kontakt na Galaktičkom Prvom. Poruka je bila jednostavna... zaustavi se i predaj se združenoj Soro-Tandu floti.
<BR>&nbsp;&nbsp;&nbsp;&nbsp;&nbsp;Takata-Džim je šjkljocnuo vilicama. Nije imao predajnik, pa nije mogao da odgovori. No, ako se zaustavi i ostane nepokretan u svemiru, to će verovatno biti shvaćeno kao predaja.
<BR>&nbsp;&nbsp;&nbsp;&nbsp;&nbsp;Odlagao je dok poruka nije ponovljena treći put. Onda je počeo da smanjuje brzinu... ali polako. Veoma polako, dobijajući na vremenu.
<BR>&nbsp;&nbsp;&nbsp;&nbsp;&nbsp;Kad su mu Galaktinci prišli vrlo blizu i kad su pretnje zazvučale vrlo odlučno, Takata-Džim je uzdahnuo i ponovo uključio kompjuterizovane kontrole oružja.
<BR>&nbsp;&nbsp;&nbsp;&nbsp;&nbsp;Čamac se propeo kad su mali projektili lansirani. Opet je povećao brzinu.
<BR>&nbsp;&nbsp;&nbsp;&nbsp;&nbsp;Kad su obe flote ispalile istovremene plotune projektila prema njemu, pokušao je da ih izbegne, naravno. Bilo bi nesportski odustati.
<BR>&nbsp;&nbsp;&nbsp;&nbsp;&nbsp;No, nije imao snage za veliki napor. Umesto toga, dok je čekao, sastavljao je pesmu.
<BR>
<BR>&nbsp;&nbsp;&nbsp;&nbsp;&nbsp;* Najtužnije za delfina
<BR>&nbsp;&nbsp;&nbsp;&nbsp;&nbsp;- čak i za mene -
<BR>&nbsp;&nbsp;&nbsp;&nbsp;&nbsp;Jeste da umire sam... *
</P></TD></TR></TABLE>
<P class="next">
<A HREF=p130.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
