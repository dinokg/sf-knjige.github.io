<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>121. GALAKTINCI
<P>&nbsp;&nbsp;&nbsp;&nbsp;&nbsp;Buoltova kresta podrhtavala je od navale osećanja. 'Krondorova vatra' bila je pred njim, oštećena ali ponosna. Mislio je da je stari oklopni brod izgubljen još prvog dana bitke, zajedno sa komandanotm, Baronom Embresevom. Buolt je jedva čekao da ponovo vidi svog starog druga.
<BR>&nbsp;&nbsp;&nbsp;&nbsp;&nbsp;"I dalje nema odgovora?" upitao je radistu.
<BR>&nbsp;&nbsp;&nbsp;&nbsp;&nbsp;"Ne, komandante. Brod ćuti. Moguće je da su upravo primili kobni udarac i... Trenutak! Evo ga! Svetlosni signal! Koriste nešifrovani otvoreni govor! Šalju svignal sa jednog od otvora za osmatranje!"
<BR>&nbsp;&nbsp;&nbsp;&nbsp;&nbsp;Buolt se nestrtpljivo nagnuo. "Šta kažu" Traže li pomoć?"
<BR>&nbsp;&nbsp;&nbsp;&nbsp;&nbsp;Vezista se uzmuvao oko monitora, posmatrajući svetlucanje i beležeći.
<BR>&nbsp;&nbsp;&nbsp;&nbsp;&nbsp;"Oružje i komunikaciona oprema uništeni", deklamovao je, "sistem za održavanje života i pogoni i dalje upotrebljivi... Zemljani pred nama, praćeni ološem... sklonićemo se... srećan lov... 'Korndorova vatra' prekida vezu."
<BR>&nbsp;&nbsp;&nbsp;&nbsp;&nbsp;Buoltu se učinilo da je poruka pomalo čudna. Zašto je Embresev hteo da se povuče ako i dalje može da prati neprijatelja i makar privlači njegovu vatru?
<BR>&nbsp;&nbsp;&nbsp;&nbsp;&nbsp;Možda je pokazivao hrabrost time što nastoji da ih ne zadrži. Buolt je upravo rešio da im pošalje pomoć kad se oficir za vezu ponovo oglasio.
<BR>&nbsp;&nbsp;&nbsp;&nbsp;&nbsp;"Komandante! Sa vodene planete približava se eskadron! Bar deset brodova! Vidim oznaku Tandua i Soroa!"
<BR>&nbsp;&nbsp;&nbsp;&nbsp;&nbsp;Buoltova kresta smesta se spustila. Došlo je do konačnog saveza među jereticima.
<BR>&nbsp;&nbsp;&nbsp;&nbsp;&nbsp;"Ovo nam je prilika! Brzo za beguncima! Možemo nadvladati ostale čak i ako savladaju Zemljane i nestati pre nego što Tandui i Soroi stignu!"
<BR>&nbsp;&nbsp;&nbsp;&nbsp;&nbsp;Brod je jurnuo napred, šaljući poruku 'Krondorovoj vatri': "Neka Veliki Duhovi ostanu sa vama..."
</P></TD></TR></TABLE>
<P class="next">
<A HREF=p134.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
