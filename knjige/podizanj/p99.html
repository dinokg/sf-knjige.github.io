<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>89. DŽILIJAN
<P>&nbsp;&nbsp;&nbsp;&nbsp;&nbsp;Polako je odmahivala glavom. Možda zbog umora, mogla je da razume samo deo objašnjenja Nis mašine. Svaki put kad bi pokušala da je navede da pojednostavi neke istančane pojedinosti galatinske tradicije, naprava je uporno iznosila primere koji su samo usložnjavali stvar.
<BR>&nbsp;&nbsp;&nbsp;&nbsp;&nbsp;Osećala se kao Kromanjonac koji pokušava da razume spletke na dvoru Luja XIV. Nis je, izgleda, tvrdila da će 'Brazdačeva' otkrića imati posledice koje će daleko prevazići trenutnu krizu oko Napuštene flote. No, pojedinosti su joj izmicale.
<BR>&nbsp;&nbsp;&nbsp;&nbsp;&nbsp;"Doktore Baskin", pokušala je ponovo mašina, "svaka epoha ima svoju prekretnicu. Nekad se to dešava na bojnom polju. Ponekad zadobije oblik tehnološkog napretka. Ponekad je ključna pojava filozofske prirode i tako je neobična da vrste koje u to vreme postoje nisu ni svesne da se išta promenilo, sve dok se njihov pogled na svet ne okrene naglavačke.
<BR>&nbsp;&nbsp;&nbsp;&nbsp;&nbsp;No, često, vrlo često, promenama prethodi legenda. Ne znam nijednu drugu angličku reč za to... recimo, priča čije predstave prodiru u umove gotovo svih razumnjaka...istinita priča o čudesnim delima i moćnim arhietipskim simbolima, koja predskazuje buduću promenu."
<BR>&nbsp;&nbsp;&nbsp;&nbsp;&nbsp;"Hoćeš da kažeš kako ćemo mi postati takva jedna legenda?"
<BR>&nbsp;&nbsp;&nbsp;&nbsp;&nbsp;"Da, baš to."
<BR>&nbsp;&nbsp;&nbsp;&nbsp;&nbsp;Džilijan se nikad ranije nije osećala tako mala. Nije mogla da podnese težinu onoga na šta je ciljala Nis. Njena dužnost prema Zemlji i životima sto pedeset prijatelja i članova posade već je bila dovoljan teret.
<BR>&nbsp;&nbsp;&nbsp;&nbsp;&nbsp;"Ahetipski simboli, kažeš..."
<BR>&nbsp;&nbsp;&nbsp;&nbsp;&nbsp;"Šta bi moglo biti simboličnije, doktore Baskin, od 'Brazdača' i njegovih otkrića? Samo jedno, Napuštena flota, okrenulo je Pet Galaksija naglavačke. Sad dodajte i činjenicu da je otkriće načinila najnovija od svih štićeničkih rasa, čiji su pokrovitelji samonikli i tvrde da uopšte nemaju pokrovitelje. Ovde, na Kitrupu, gde uopšte ne bi trebalo da postoji pre-razumni život, našli su zrelu pre-razumnu rasu i izložili se velikim opasnostima da bi zaštitili nedužne od galaktinske civilizacije koja je postala kruta i ukočena..."
<BR>&nbsp;&nbsp;&nbsp;&nbsp;&nbsp;"Sačekaj samo..."
<BR>&nbsp;&nbsp;&nbsp;&nbsp;&nbsp;"Sad dodajte i Karranke%. U svim poznatim epohama nijedna razumna rasa nije tako prljavo iskorišćena, tako zaloupotrebljena od strane sistema koji bi trebalo da je zaštiti.
<BR>&nbsp;&nbsp;&nbsp;&nbsp;&nbsp;Kakvi su bili izgledi da se ovaj brod zadesi baš na planeti koja je njihovo poslednje utočište? Zar ne vidite da se sve uklapa u sliku? Od Praotaca do najnovije rase, to je najmoćnija kritika Sistema Uzdizanja.
<BR>&nbsp;&nbsp;&nbsp;&nbsp;&nbsp;Kakav god bio ishod vašeg pokušaja da napustite Kitrup, bilo da uspete ili ne, zvezde će morati da stvore veliku pesmu od vaše pustolovine. Ta pesma će, verujem, promeniti više nego što možete zamisliti." Glas Nis se prekinuo, zazvučavši pred kraj prigušeno, gotovo pun strahopoštovanja. Njegovo značenje ostalo je da lebdi u tišini.
<BR>&nbsp;&nbsp;&nbsp;&nbsp;&nbsp;Džilijan je stajala na zakrivljenoj tavanici tamne, zaobljene sobe, žmirkajući prema česticama svetla koje je odašiljala Nis. Tišina je i dalje trajala. Na kraju je odamahnula glavom.
<BR>&nbsp;&nbsp;&nbsp;&nbsp;&nbsp;"Još jedna prokleto vešta timbrimska šala", uzdahnula je. "Pričam ti priču. Sve vreme si me vukla za nos."
<BR>&nbsp;&nbsp;&nbsp;&nbsp;&nbsp;Čestice su se za trrenutak okretale u tišini. "Da li bi se osećala bolje kad bih se složila, doktore Baskin? Da li bi išta promenilo ono što morate da učinite ako bih se usprotivila?"
<BR>&nbsp;&nbsp;&nbsp;&nbsp;&nbsp;Slegnula je ramenima. "Verovatno ne bi. Bar si me za neko vreme izbavila od mojih briga. Osećam se pomalo zbrkano od cele te hrpe filozofije i možda ću čak moći da zaspim."
<BR>&nbsp;&nbsp;&nbsp;&nbsp;&nbsp;"Drago mi je što sam od neke koristi."
<BR>&nbsp;&nbsp;&nbsp;&nbsp;&nbsp;Džilijan se nategnuto nasmešila. "Sigurno". Uzverala se na policu da bi stigla do vrata, ali pre nego što ih je otvorila, osvrnula se na mašinu.
<BR>&nbsp;&nbsp;&nbsp;&nbsp;&nbsp;"Kaži mi samo jedno, Nis. Jesi li napričala Kraidaikiju išta od tih gluposti kojima si mene nakljukala?"
<BR>&nbsp;&nbsp;&nbsp;&nbsp;&nbsp;"Ne na angličkom, ali otvorili smo većinu tema."
<BR>&nbsp;&nbsp;&nbsp;&nbsp;&nbsp;"I poverovao ti je?"
<BR>&nbsp;&nbsp;&nbsp;&nbsp;&nbsp;"Da. Verujem da jeste. Iskreno rečeno, bila sam pomalo iznenađena. Kao da je sve to već ranije čuo, iz nekog drugog izvora."
<BR>&nbsp;&nbsp;&nbsp;&nbsp;&nbsp;To je objašnjavalo deo tajne kapetanovog nestanka. I tu više ništa nije moglo da se učini.
<BR>&nbsp;&nbsp;&nbsp;&nbsp;&nbsp;"Pod pretpostavkom da ti je poverovao, šta Kraidaiki misli da će postići tamo napolju?"
<BR>&nbsp;&nbsp;&nbsp;&nbsp;&nbsp;Čestice su se okretale nekoliko sekundi.
<BR>&nbsp;&nbsp;&nbsp;&nbsp;&nbsp;"Pretpostavljam, doktore Baskin, da je on prvi koji će potražiti saveznike. Mislim da pokušava na potpuno drugačijem nivou da doda nekoliko odabranih strofa legendi."
</P></TD></TR></TABLE>
<P class="next">
<A HREF=p100.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
