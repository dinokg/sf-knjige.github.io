<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>3.
<P>&nbsp;&nbsp;&nbsp;&nbsp;&nbsp;Dva meseca kasnije, Isak Njutn je putovao iz Ženeve za London jutarnjim avionom. Kako je bio visok i koračao dugim koracima, druge putnike ostavio je daleko iza sebe kod šaltera za proveru pasoša i tako sam stigao u carinsku zonu na Hitrouu. Od prtljaga je imao samo akten-tašnu, a kako je nju poneo sa sobom u avion, smesta se uputio prema izlazu na kojem je pisalo 'Bez robe za carinjenje'. Tu ga je, međutim, zaustavio neki revnostan carinik: on je podozrivo motrio na putnike koji su želeli što pre da iziđu.
<BR>&nbsp;&nbsp;&nbsp;&nbsp;&nbsp;"Da li ste nastanjeni u ovoj zemlji, gospodine?" upita čovek.
<BR>&nbsp;&nbsp;&nbsp;&nbsp;&nbsp;"Ne, u Švajcarskoj."
<BR>&nbsp;&nbsp;&nbsp;&nbsp;&nbsp;"Hoćete li, molim Vas, da otvarite akten-tašnu?"
<BR>&nbsp;&nbsp;&nbsp;&nbsp;&nbsp;Isak Njutn mu ispuni želju objasnivši:
<BR>&nbsp;&nbsp;&nbsp;&nbsp;&nbsp;"Poslovni papiri."
<BR>&nbsp;&nbsp;&nbsp;&nbsp;&nbsp;Službenik pređe šakama po unutrašnjosti tašne, očigledno tražeći drogu, i zaobiđe izveštaj Isaka Njutna, izveštaj koga je Ministarstvo spoljnih poslova toliko želelo da se dočepa. Službenik se konačno odmaknuo od svog pulta, klimnuvši. Stigavši brzim koracima do parkirališta za taksije, Isak Njutn prenebregnu savet Šerloka Holmsa koji glasi da uvek treba uzeti treći taksi i umesto u treći sede u prvi:
<BR>&nbsp;&nbsp;&nbsp;&nbsp;&nbsp;"Kuda, gospodine?" upita vozač.
<BR>&nbsp;&nbsp;&nbsp;&nbsp;&nbsp;"Dauning atrit broj 10."
<BR>&nbsp;&nbsp;&nbsp;&nbsp;&nbsp;Kada se taksista uključio u gust saobraćaj u centru Londona, Isak Njutn uhvati sebe kako je prvo iz dosade posmatrao kretanje okolnih automobila, dok to sada čini s izvesnom pažnjom. Ispred Dauning strita broj 10 vladala je uobičajena živost. Šta su čekali? Možda da im nebo padne na glavu. Tu je bio i nekakav čovek s toki-vokijem koji se iznenada sklonio u Vajthol. Vodič? Možda, a možda i ne.
<BR>&nbsp;&nbsp;&nbsp;&nbsp;&nbsp;Dežurnom policajcu ispred broja 10 rečeno je da će on doći, tako da je Isak Njutn brzo pušten u rezidenciju predsednika vlade, gde ga je pozdravio jedan vitak mladić retke, svetle kose.
<BR>&nbsp;&nbsp;&nbsp;&nbsp;&nbsp;"Ja sam Pingo Vorvik, privatni sekretar predsednika vlade. Predsednik Vas očekuje."
<BR>&nbsp;&nbsp;&nbsp;&nbsp;&nbsp;"Žao mi je što sam malo zakasnio. Saobraćaj je bio gust. Pretpostavljam da je trebalo da prenoćim u Londonu", izvinjavao se Isak Njutn dok se rukovao s Pingom Vorvikom.
<BR>&nbsp;&nbsp;&nbsp;&nbsp;&nbsp;"Sve je u redu. Pre no što Vas uvedem, treba da Vas obavestim o ručku. Ovde je delegacija iz Katara, ali Vi ste dobro došli..."
<BR>&nbsp;&nbsp;&nbsp;&nbsp;&nbsp;"Voleo bih da uhvatim poslepodnevni avion za Ženevu."
<BR>&nbsp;&nbsp;&nbsp;&nbsp;&nbsp;Pingo Vorvik klimnu glavom.
<BR>&nbsp;&nbsp;&nbsp;&nbsp;&nbsp;"Tako sam i shvatio Vašu poruku." Zatim ga povede uz stepenice do kancelarije predsednika vlade.
<BR>&nbsp;&nbsp;&nbsp;&nbsp;&nbsp;"Putovali ste dobro?" predsednik upita reda radi.
<BR>&nbsp;&nbsp;&nbsp;&nbsp;&nbsp;"Jesam, ako se izuzme carinik koji mi je gotovo zaplenio tašnu."
<BR>&nbsp;&nbsp;&nbsp;&nbsp;&nbsp;"Zar niste upotrebili svoj diplomatski pasoš?"
<BR>&nbsp;&nbsp;&nbsp;&nbsp;&nbsp;"Čuvao sam ga kao rezervu. Da li ste dobili papire, predsedniče?"
<BR>&nbsp;&nbsp;&nbsp;&nbsp;&nbsp;"Ne. Zar je trebalo?"
<BR>&nbsp;&nbsp;&nbsp;&nbsp;&nbsp;"Poslati su diplomatskom poštom."
<BR>&nbsp;&nbsp;&nbsp;&nbsp;&nbsp;"Kada?"
<BR>&nbsp;&nbsp;&nbsp;&nbsp;&nbsp;"Pre dva dana. Što pretpostavljam da nije dugo razdoblje s obzirom na to kako Vajthol gleda na vreme."
<BR>&nbsp;&nbsp;&nbsp;&nbsp;&nbsp;Ova primedba je gotovo uspela da ostvari svoj cilj - da izazove bes kod predsednika vlade.
<BR>&nbsp;&nbsp;&nbsp;&nbsp;&nbsp;"Nije dugo razdoblje!"
<BR>&nbsp;&nbsp;&nbsp;&nbsp;&nbsp;Glas mu je bio oštar. Praveći se da to nije primetio, Isak Njutn mu pruži jednu tanku plavu fasciklu.
<BR>&nbsp;&nbsp;&nbsp;&nbsp;&nbsp;"Pripremio sam kratak izvod glavnog izveštaja. Mažete ga na brzinu pročitati. Uzgred budi rečeno, taksi koji me je dovezao s Hitroua bio je praćen."
<BR>&nbsp;&nbsp;&nbsp;&nbsp;&nbsp;"Jeste li sigurni?" zapita predsednik vlade podigavši obrve.
<BR>&nbsp;&nbsp;&nbsp;&nbsp;&nbsp;"Postao sam veoma oprezan za poslednja tri meseca. Činilo mi se, predsedniče, da bi mnogi bili srećni ako bi im pošlo za rukom da spreče dolazak ovih papira u Vaše ruke."
<BR>&nbsp;&nbsp;&nbsp;&nbsp;&nbsp;"Onda je možda najbolje da odmah krenem sa čitanjem", reče predsednik vlade britkim glasom i žustro otvori fasciklu.
<BR>
<BR>&nbsp;&nbsp;&nbsp;&nbsp;&nbsp;Džon Džejmsborou nije uživao u susretu sa ser Arturom, delimično zbog toga što se u vazduhu osećalo da svi smatraju kako je zabrljao u ovom poslu, a delimično zbog toga što je mrzeo da mu pred Smitfildom naređuju da obustavi dalje akcije pod pretnjom kazne. Nasuprot večito zajapurenom Džejmsborouu, Smitfild je uvek izgledao ispijeno, ispijeno poput mrcina na istoimenoj pijaci.
<BR>&nbsp;&nbsp;&nbsp;&nbsp;&nbsp;Neki izmišljeni pasmatrač zapazio bi da je dokument u plavoj fascikli, što je ležao ispred ser Artura, na njegovom stolu od mahagonija, bio identičan onom koji je upravo uručen predsedniku vlade. Kao stvarni pasmartrač, Džon Džejmsborou je s gnušanjem primetio da je pepeo Smitfildave cigarete pao na sto. Čestice pepela poigravale su po tamnoj, glatkoj površini, nošene strujanjem vazduha koje je izazivao veliki ventilator pričvršćen za tavanicu, a instaliran u kancelariju na izričit zahtev ser Artura - kako bi ga podsećao na dane mladosti provedene u Indiji.
<BR>&nbsp;&nbsp;&nbsp;&nbsp;&nbsp;Smitfild oštro osmotri plavu fasciklu, pavuče dim iz cigarete i reče svojim jednoličnim glasom:
<BR>&nbsp;&nbsp;&nbsp;&nbsp;&nbsp;"Lukavo kopile, ako mene pitate. Putovao je 'Sviserom', Ženeva-London, rezervaciju karte izvršilo je EVNI-jevo turističko odeljenje tako da nije dao ime. Na Hitrouu je upotrebio običan pasoš, a ne diplomatski, ali pao je u oči zbog svoje izrazite pojave. Bio je među prvima kod šaltera za proveru pasoša i odmah se uputio kroz carinu. Shvatate, nije imao prtljag? Uhvatili smo ga blizu Vajt Sitija, na putu ka Dauning stritu. Ovaj plavi izveštaj poslao je pre dva dana u diplomatskoj torbi. Zašto je to uradio ako je nameravao da ga lično donese iz Švajcarske?"
<BR>&nbsp;&nbsp;&nbsp;&nbsp;&nbsp;"Možda je nešto smerao", sugerusao je Džejmsborou.
<BR>&nbsp;&nbsp;&nbsp;&nbsp;&nbsp;"Smerao, moj bože! Učinio je to kako bi proverio. Sada već zna da izveštaj nije stigao do predsednika vlade. Saznaće i predsednik i svi ćemo se naći na udaru. Shvatate?"
<BR>&nbsp;&nbsp;&nbsp;&nbsp;&nbsp;Smitfild povuče još jedan dim; zatim ga izbaci i jedva se ustegnu da ne ugasi cigaretu na samom stolu od mahagonija. Setio se da je ser Artur bio veoma ponosan na sto od mahagonija, a kada gužva jednom počne verovatno će iza ser Artura samo on i ostati.
<BR>&nbsp;&nbsp;&nbsp;&nbsp;&nbsp;"Imate li pepeljaru?" upita on, ipak, na kraju.
<BR>&nbsp;&nbsp;&nbsp;&nbsp;&nbsp;Ser Artur podiže plavu fasciklu.
<BR>&nbsp;&nbsp;&nbsp;&nbsp;&nbsp;"Da, pa, biće lako proslediti ga pašto ga iskopiramo, razume se."
<BR>&nbsp;&nbsp;&nbsp;&nbsp;&nbsp;"Razume se", klimnu Džejmsborou, s olakšanjem što će se sastanak ubrzo završiti.
<BR>&nbsp;&nbsp;&nbsp;&nbsp;&nbsp;"Sa dva dana zakašnjenja! Ako predsednik vlade proguta tu večnost, sve što mogu da kažem jeste - nek je bog zemlji na pomoći", primeti Smitfild, glasom koji se Džejmsborou nikada nije sviđao.
<BR>
<BR>&nbsp;&nbsp;&nbsp;&nbsp;&nbsp;Predsednik vlade je spustio tanku plavu fasciklu, ćutao još jedan trenutak, a zatim rekao:
<BR>&nbsp;&nbsp;&nbsp;&nbsp;&nbsp;"Sve je izneto vrlo jasno, vrlo merodavno - upravo onako kako sam želeo."
<BR>&nbsp;&nbsp;&nbsp;&nbsp;&nbsp;"Previše ste velikodušni, predsedniče", reče skromno Isak Njutn.
<BR>&nbsp;&nbsp;&nbsp;&nbsp;&nbsp;"Čini mi se da ne uviđate koji je jedan od glavnih problema vlade. Dobiti nepristrasno obaveštenje."
<BR>&nbsp;&nbsp;&nbsp;&nbsp;&nbsp;"To uviđam."
<BR>&nbsp;&nbsp;&nbsp;&nbsp;&nbsp;"Vidite, nemoguće je išta valjano učiniti ako kvalitet primljenog obaveštenja nije na zavidnom nivou. Jeste li za šeri?"
<BR>&nbsp;&nbsp;&nbsp;&nbsp;&nbsp;"Čini mi se da Vam predstoji naročit ručak."
<BR>&nbsp;&nbsp;&nbsp;&nbsp;&nbsp;"Katar. Islam. Bez alkohola."
<BR>&nbsp;&nbsp;&nbsp;&nbsp;&nbsp;"Onda, molim Vas, jedan suvi šeri."
<BR>&nbsp;&nbsp;&nbsp;&nbsp;&nbsp;Predsednik vlade ode do jednog ormanića i nasu dve čaše govoreći:
<BR>&nbsp;&nbsp;&nbsp;&nbsp;&nbsp;"Poseduju više od četvrtine prirodnog gasa na svetu."
<BR>&nbsp;&nbsp;&nbsp;&nbsp;&nbsp;"Ko, Katar?"
<BR>&nbsp;&nbsp;&nbsp;&nbsp;&nbsp;Predsednik vlade prinese čaše.
<BR>&nbsp;&nbsp;&nbsp;&nbsp;&nbsp;"Zar to nije zadivljujuće? Više od četvrtine celokupnog prirodnog gasa nalazi se u tako sićušnoj zemlji kakva je Katar!"
<BR>&nbsp;&nbsp;&nbsp;&nbsp;&nbsp;"Kako će ga crpsti?"
<BR>&nbsp;&nbsp;&nbsp;&nbsp;&nbsp;"Najbolji način bio bi cevovod koji bi išao u Sredozemlje. Zatim u Evropu. Evropska industrija magla bi da podmiri sve svoje potrebe za duže razdoblje i oslabodi se zavisnosti od Istočnog bloka - što se sasvim jasno nadovezuje na Vaš izveštaj, zar ne?"
<BR>&nbsp;&nbsp;&nbsp;&nbsp;&nbsp;"Kako to, predsedniče?" upita Isak Njutn, pijuckajući šeri.
<BR>&nbsp;&nbsp;&nbsp;&nbsp;&nbsp;"Pa, ako se mi i Francuzi odreknemo naših nuklearnih sredstava za zastrašivanje u trenutku kada je borba za prevlast najžešća ništa više neće moći da spase Evropu od ucenjivanja. U ovom slučaju ne bi je ucenjivale supersile, već svaka makar i najbeznačajnija osoba s pretenzijama da pribavi nuklearnu tehnologiju. Iskreno govoreći, ja mrzim beznačajnost."
<BR>&nbsp;&nbsp;&nbsp;&nbsp;&nbsp;Kao na pritisak dugmeta, predsednik vlade iznenada jurnu nazad ka ormaniću, ščepa neki sprej i poče njime tako svesrdno da prska vazduh da je Isak Njutn instinktivno prekrio šakom čašu.
<BR>&nbsp;&nbsp;&nbsp;&nbsp;&nbsp;"Ha!" gotovo uzviknu predsednik. "Muva. Mrzim muve. Odakle li se stvorila? Pretpastavljam s parade konjičke straže. O čemu ste ono pričali?"
<BR>&nbsp;&nbsp;&nbsp;&nbsp;&nbsp;"Nisam ja. Vi ste pričali. O Kataru."
<BR>&nbsp;&nbsp;&nbsp;&nbsp;&nbsp;"Oh, da, o Kataru", potvrdi predsednik, vrativši sprej u ormanić i prilazeći sa bocom šerija u ruci. "Ali, promenimo temu: čujem da ste stupili u pregovore, kako se to inače kaže, s Kembridžom."
<BR>&nbsp;&nbsp;&nbsp;&nbsp;&nbsp;"Da, stupio sam u pregovore oko mesta profesora na kevendiškoj katedri", odvrati Isak Njutn neodređeno.
<BR>&nbsp;&nbsp;&nbsp;&nbsp;&nbsp;"Nadam se da ćete prihvatiti."
<BR>&nbsp;&nbsp;&nbsp;&nbsp;&nbsp;"Iskreno govoreći, predsedniče, nisam imao nameru."
<BR>&nbsp;&nbsp;&nbsp;&nbsp;&nbsp;Predsednik priđe noseći bocu i ponovo napuni čašu Isaku Njutnu, rekavši sa izvesnim nagoveštajem mrštenja:
<BR>&nbsp;&nbsp;&nbsp;&nbsp;&nbsp;"Šteta. Pošto ste bili iskreni, smem li i ja iskreno da iznesem svoje mišljenje?"
<BR>&nbsp;&nbsp;&nbsp;&nbsp;&nbsp;"Razume se."
<BR>&nbsp;&nbsp;&nbsp;&nbsp;&nbsp;"Jasno mi je da EVNI pruža najbolje mogućnosti za rad na Vašem polju - vrlo skupom polju..."
<BR>&nbsp;&nbsp;&nbsp;&nbsp;&nbsp;"Kao što je svima poznato, izučavanje vrhunskog kvarka jeste skupo."
<BR>&nbsp;&nbsp;&nbsp;&nbsp;&nbsp;"Vrhunski kvark?"
<BR>&nbsp;&nbsp;&nbsp;&nbsp;&nbsp;"Čestica za kojom svi u ovom trenutku tragaju."
<BR>&nbsp;&nbsp;&nbsp;&nbsp;&nbsp;"Shvatam. Da, pa, Vaš uspeh kad EVNI-ja je ono čemu smo se svi nadali od samog početka pre trideset godina. Čak i kada stvari tako stoje, čovek ne sme da zaboravi da zemlje koje daju priloge, kao što je Britanija, omogućavaju EVNI-ju rad."
<BR>&nbsp;&nbsp;&nbsp;&nbsp;&nbsp;Isak Njutn se nasmeši pomalo skrušeno.
<BR>&nbsp;&nbsp;&nbsp;&nbsp;&nbsp;"Hoćete da kažete da bi ljudi iz EVNI-ja, kao što sam ja, trebalo da učine nešto za uzvrat? Da, na primer, prihvate ponuđeno mesto profesara?"
<BR>&nbsp;&nbsp;&nbsp;&nbsp;&nbsp;"Investitor očekuje da mu se kapital koji je uložio na neki način vrati."
<BR>&nbsp;&nbsp;&nbsp;&nbsp;&nbsp;Uhvativši bika za rogove, Isak Njutn upre prst u tanku plavu fasciklu i, osmehujući se, reče:
<BR>&nbsp;&nbsp;&nbsp;&nbsp;&nbsp;"Da li bih mogao da predložim da moj izveštaj..."
<BR>&nbsp;&nbsp;&nbsp;&nbsp;&nbsp;"Bude ta protivusluga. Mogli biste da predložite i ja bih se slažio s Vama. Privatno. Ali ja ne mogu Vaš izveštaj da obnarodujem."
<BR>&nbsp;&nbsp;&nbsp;&nbsp;&nbsp;"Zašto da ne, predsedniče vlade?"
<BR>&nbsp;&nbsp;&nbsp;&nbsp;&nbsp;"Zato što ne komuniciram preko nekog službenog kanala", glasio je neočekivani odgovor predsednika vlade.
<BR>&nbsp;&nbsp;&nbsp;&nbsp;&nbsp;"Kako onda mislite da dođete do obaveštenja? Mislim, o bilo čemu?" upita Isak Njutn izražavajući svoje iznenađenje.
<BR>&nbsp;&nbsp;&nbsp;&nbsp;&nbsp;Predsednik vlade se zlovoljno isceri.
<BR>&nbsp;&nbsp;&nbsp;&nbsp;&nbsp;"Preko Civilne službe ili preko službeno oformljenih istražnih komiteta naimenovanih sa znanjem Parlamenta."
<BR>&nbsp;&nbsp;&nbsp;&nbsp;&nbsp;"Iskreno govoreći, vidim da u tome ima nekog smisla."
<BR>&nbsp;&nbsp;&nbsp;&nbsp;&nbsp;"Da, tako se odstranjuju šarlatani i proroci. Razume se, ja ne predlažem..."
<BR>&nbsp;&nbsp;&nbsp;&nbsp;&nbsp;Čestitajući sam sebi što je izbegao dalji razgovor o mestu profesora na Kembridžu, Isak Njutn brzo nastavi:
<BR>&nbsp;&nbsp;&nbsp;&nbsp;&nbsp;"I to razumem. Ali zar to ne znači da se Vama manipuliše? Izvinite što to kažem bez uvijanja."
<BR>&nbsp;&nbsp;&nbsp;&nbsp;&nbsp;Na ovo predsednik vlade ljutito poskoči.
<BR>&nbsp;&nbsp;&nbsp;&nbsp;&nbsp;"Kažite to slobodno bez ikakvog uvijanja. Mnome se manipuliše. Manipuliše se svakim predsednikom vlade. Zato oni koji manipulišu i dižu toliku buku kada se ne pridržavam ustaljenog ustrojstva. Zato Ministarstvo spoljnih poslova diže buku oko Vašeg izveštaja. Posmatrano s njihove tačke gledanja, taj dokument je nevažeći. Uzgred budi rečeno, zašto ste ga poslali u diplomatskoj torbi?"
<BR>&nbsp;&nbsp;&nbsp;&nbsp;&nbsp;"Kako ne bi pomislili da ću lično doći u London."
<BR>&nbsp;&nbsp;&nbsp;&nbsp;&nbsp;"Nebesa! Isto ste onoliko sumnjičavi koliko i ja. Ono što čoveka tera u ludilo jeste to što su sve tako pritegli da je teško bilo šta učiniti. Ovde malo potkrešeš, tamo malo otkineš, ali ničemu nikada ne možeš prići kao baštovan i celu stvar dobro okresati. Tako se ja iskaljujem na muvama. Muve ne utiču na mišljenje glasača, bar još ne, u svakom slučaju. Ali vratimo se na Kembridž. Veoma ste se pametno izmigoljili iz razgovora o tome. Potrebno mi je nešto da opravdam položaj kad EVNI-ja. Nešto opipljivo, što mogu upotrebiti kao argument. Nešto kao što je Vaš povratak u Kembridž."
<BR>&nbsp;&nbsp;&nbsp;&nbsp;&nbsp;Isak Njutn je shvatio da je u pitanju sada ili nikada, da mora biti odlučan ako ne želi da bude nadmudren.
<BR>&nbsp;&nbsp;&nbsp;&nbsp;&nbsp;"Još mi se čini", reče on, "da bi to ličilo kao da Vam dvostruko plaćam za istu stvar: jednom izveštajem, a drugi put povratkom u Kembridž."
<BR>&nbsp;&nbsp;&nbsp;&nbsp;&nbsp;"Onda ćete imati kredit, zar ne?" odvrati spremno predsednik vlade. Napravivši kratku pauzu Isak Njutn nastavi što je bolje umeo:
<BR>&nbsp;&nbsp;&nbsp;&nbsp;&nbsp;"To mi zvuči kao podmićivanje, predsedniče vlade, ali da li biste mi to ponovili?"
<BR>&nbsp;&nbsp;&nbsp;&nbsp;&nbsp;Sada je na predsednika vlade došao red da napravi pauzu. Bilo šta da je želeo da odgovori prekinuto je laganim kucanjem na vrata, što je predsedniku vlade paslužilo da se izvuče.
<BR>&nbsp;&nbsp;&nbsp;&nbsp;&nbsp;"Ah, to mora da je Pingo. Moj bože, kako je vreme proletelo! Čeka nas Katar."
<BR>&nbsp;&nbsp;&nbsp;&nbsp;&nbsp;Kucanje se ponovi. Kada na poziv predsednika vlade niko nije ušao, Isak Njutn ode do vrata i otvori ih; predsedniku se učini da se on na trenutak zaneo. Napolju je odista stajao Pingo. On uhvati Isaka Njutna za ruku i reče zabrinutim glasom:
<BR>&nbsp;&nbsp;&nbsp;&nbsp;&nbsp;"Nešto nije u redu, dr Njutn?"
<BR>&nbsp;&nbsp;&nbsp;&nbsp;&nbsp;"Ne", odvrati Isak Njutn ukopavši se u mestu. "Mislim da sam se sapleo, to je sve."
<BR>&nbsp;&nbsp;&nbsp;&nbsp;&nbsp;"Postoji prag na vratima", doviknu predsednik vlade otpozadi. "Predstavlja smetnju, ali tu se ništa ne može. Prag o koji ste se sapleli na vratima predsednika vlade postao je, znate, prava tradicija."
<BR>&nbsp;&nbsp;&nbsp;&nbsp;&nbsp;Pingo Vorvik nije baš bio uveren u to.
<BR>&nbsp;&nbsp;&nbsp;&nbsp;&nbsp;"Kola čekaju. Dr Njutne, jeste li sigurni da je sve u redu?"
<BR>&nbsp;&nbsp;&nbsp;&nbsp;&nbsp;Predsednik vlade još jednom povika otpozadi:
<BR>&nbsp;&nbsp;&nbsp;&nbsp;&nbsp;"Razume se da je u redu. Zašto ne bi bilo? Koliko mi je još vremena ostalo do ručka, Pingo?"
<BR>&nbsp;&nbsp;&nbsp;&nbsp;&nbsp;"Oko pola sata."
<BR>&nbsp;&nbsp;&nbsp;&nbsp;&nbsp;"Oh, bože, moram da požurim."
<BR>&nbsp;&nbsp;&nbsp;&nbsp;&nbsp;Predsednik vlade pridruži se Isaku Njutnu i Pingu Vorviku ispred kancelarije. Pošto su se rukovali, predsednik vlade se nasmeši i reče:
<BR>&nbsp;&nbsp;&nbsp;&nbsp;&nbsp;"Pa, mnogo Vam hvala, dr Njutne. Nadam se da ćete sledeći put kada se budemo videli biti profesor Njutn. Profesor Isak Njutn. Šteta što to nije ona ista katedra kao kod Vašeg velikog prethodnika."
<BR>&nbsp;&nbsp;&nbsp;&nbsp;&nbsp;"To je bila Lukasova."
<BR>&nbsp;&nbsp;&nbsp;&nbsp;&nbsp;Predsednik vlade se ponovo nasmeši.
<BR>&nbsp;&nbsp;&nbsp;&nbsp;&nbsp;"Vidim da niste zaboravili kembridžsku tradiciju. Pa, bon voyage i još jednom Vam hvala na izveštaju. Upravo je onakav kakav sam želeo."
<BR>
<BR>&nbsp;&nbsp;&nbsp;&nbsp;&nbsp;Deset dana kasnije Isak Njutn je sedeo na kasnom poslepodnevnom suncu na verandi Valdhajmove planinske kuće u Vengenu, gledajući iz visine na Lojterbrinenšku ravnicu. Visoke planine Oberlanda već su svetlucale od beline prvih zimskih snegova. Na stolu su se nalazile čaše i pola boce vina. Žena Kurta Valdhajma, Rozi, pripremala je večeru. Kurt Valdhajm podiže čašu.
<BR>&nbsp;&nbsp;&nbsp;&nbsp;&nbsp;"Vino prija uveče."
<BR>&nbsp;&nbsp;&nbsp;&nbsp;&nbsp;"Da", odvrati Isak Njutn i sam podigavši čašu. "Bojim se, Kurte, da u paslednje vreme nisam bio u dobroj formi."
<BR>&nbsp;&nbsp;&nbsp;&nbsp;&nbsp;"Mislim da si bio malo povučen."
<BR>&nbsp;&nbsp;&nbsp;&nbsp;&nbsp;Isak Njutn je izvesno vreme zurio u svoju čašu, a onda iznenada reče:
<BR>&nbsp;&nbsp;&nbsp;&nbsp;&nbsp;"Prihvatio sam ponudu iz Kembridža."
<BR>&nbsp;&nbsp;&nbsp;&nbsp;&nbsp;Kurt Valdhajm padiže pogled prema planinama i konačno tiho odgovori:
<BR>&nbsp;&nbsp;&nbsp;&nbsp;&nbsp;"Baš sam se pitao."
<BR>&nbsp;&nbsp;&nbsp;&nbsp;&nbsp;"Vino preti da mi razveže jezik. Vidiš, Kurte, nameravao sam da odbijem. A onda mi je mišljenje u jednom trenutku bilo promenjeno."
<BR>&nbsp;&nbsp;&nbsp;&nbsp;&nbsp;"Kako to misliš, mišljenje ti je bilo promenjeno."
<BR>&nbsp;&nbsp;&nbsp;&nbsp;&nbsp;"Mislim, bilo je izmenjeno tako da ja nisam mogao da utičem na odluku. Ili je bar tako izgledalo."
<BR>&nbsp;&nbsp;&nbsp;&nbsp;&nbsp;Kurt Valdhajm se namršti i zagladi čuperak koji je, kao i uvek, pretio da mu padne preko čela.
<BR>&nbsp;&nbsp;&nbsp;&nbsp;&nbsp;"To mi ne liči na tebe, Isače. Uvek sam mislio sa sve konce držiš u rukama."
<BR>&nbsp;&nbsp;&nbsp;&nbsp;&nbsp;"I ja sam tako mislio." Isak Njutn ponovo otpi iz čaše. "Želeo bih da ti postavim jedno apsurdno pitanje, Kurte. Neprijatno mi je da te pitam, ali pošto sam to već pomenuo bolje da..."
<BR>&nbsp;&nbsp;&nbsp;&nbsp;&nbsp;"Bolje šta?"
<BR>&nbsp;&nbsp;&nbsp;&nbsp;&nbsp;"Bolje da te upitam veruješ li u duhove."
<BR>&nbsp;&nbsp;&nbsp;&nbsp;&nbsp;Kurt Valdhajm je bio u toj meri zatečen da je ponovo pačeo da grize usnu i u čudu mrmlja.
<BR>&nbsp;&nbsp;&nbsp;&nbsp;&nbsp;"Geister!"
<BR>&nbsp;&nbsp;&nbsp;&nbsp;&nbsp;"Jasno mi je da ne veruješ u duhove. Čak ni posle pune boce odličnog vina."
<BR>&nbsp;&nbsp;&nbsp;&nbsp;&nbsp;"Da budem iskren, ne."
<BR>&nbsp;&nbsp;&nbsp;&nbsp;&nbsp;"Ne verujem ni ja", složi se Isak Njutn. "Pa ipak sam video tu ogromnu stvar. Nije bila bleda i beskrvna kao što su to duhovi iz priča. Bila je jasna i sijala je narandžasto-crvenom svetlošću. Trebalo bi da je čovek slep pa da je ne vidi."
<BR>&nbsp;&nbsp;&nbsp;&nbsp;&nbsp;"Isače, da li si posetio doktora?"
<BR>&nbsp;&nbsp;&nbsp;&nbsp;&nbsp;"Ne, nisam."
<BR>&nbsp;&nbsp;&nbsp;&nbsp;&nbsp;"Možda bi trebalo."
<BR>&nbsp;&nbsp;&nbsp;&nbsp;&nbsp;"Nisam, delimično i zato što mi je neprijatno."
<BR>&nbsp;&nbsp;&nbsp;&nbsp;&nbsp;"A nisi zabrinut?"
<BR>&nbsp;&nbsp;&nbsp;&nbsp;&nbsp;"Više sam zbunjen nego zabrinut. Vidiš, upravo u trenutku kada sam ugledao tu stvar moja odluka o poslu u Kembridžu napravila je neku vrstu kvantnog skoka."
<BR>&nbsp;&nbsp;&nbsp;&nbsp;&nbsp;Kurt Valdhajm se jako namršti.
<BR>&nbsp;&nbsp;&nbsp;&nbsp;&nbsp;"Moraju postojati i druga objašnjenja."
<BR>&nbsp;&nbsp;&nbsp;&nbsp;&nbsp;"Kao što je deja vu? Podstaknuto težinom trenutka? Stvarno, Kurte, nešto tako jednostavno mogu i sam da smislim."
<BR>&nbsp;&nbsp;&nbsp;&nbsp;&nbsp;"Mora da je posredi bila neka vrsta oluje. Mislim na oluju u kojoj si odlučio da učiniš ono što si stvarno želeo."
<BR>&nbsp;&nbsp;&nbsp;&nbsp;&nbsp;Sada je došao red na Isaka Njutna da pogleda prema planinama. On podiže pogled, a zatim odmahnu glavom i reče:
<BR>&nbsp;&nbsp;&nbsp;&nbsp;&nbsp;"Ne mogu da razumem zašto bi bilo koja vrsta moždane oluje stvorila ono što sam video. Ili ono što sam mislio da vidim."
<BR>&nbsp;&nbsp;&nbsp;&nbsp;&nbsp;"Zašto da ne, Isače?"
<BR>&nbsp;&nbsp;&nbsp;&nbsp;&nbsp;"Bilo je to lice. Čak ni u svojim najluđim snovima mislim da ne bih uspeo da zamislim jedno takvo lice."
<BR>&nbsp;&nbsp;&nbsp;&nbsp;&nbsp;"Kakva vrsta lica?"
<BR>&nbsp;&nbsp;&nbsp;&nbsp;&nbsp;"Ne mogu pravo da ga opišem. Ali ako bih morao da mu nadenem ime, rekao bih da je ta ogromna, sjajna, narandžasto-crvena stvar imala oblik lica nalik na maske kakve su se nosile u grčkim tragedijama."
</P></TD></TR></TABLE>
<P class="next">
<A HREF=p5.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
