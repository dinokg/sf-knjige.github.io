<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>53.
<P>&nbsp;&nbsp;&nbsp;&nbsp;&nbsp;Prisećajuči se iskustva s MSNU, Isaku Njutnu je prošlo kroz glavu kako mu je prešlo u naviku da prisustvuje sastancama bez ijednog prijateljskog lica oko sebe. Ovde su bile glavešine pet glavnih odseka Saveta, pojačane za ovu priliku operativnim šefovima svih sedam Savetovih vlastitih istraživačkih projekata, što je, uključujući Isaka Njutna, činilo ukupno trinaest ljudi. Za nekog je to bio nesrećan broj, pade mu na um kad je potapšao jedan od blokova s dugačkim tabacima papira za pisanje koje je sekretarijat paređao po stolu pred sam sastanak. Uprkos vladinom zagovaranju ideje o podsticanju istraživanja na univerzitetima, nijedna osoba s bilo kog univerziteta nije bila pozvana na ovaj skup, koji su sazvali stalni službenici Saveta a ne Isak Njutn.
<BR>&nbsp;&nbsp;&nbsp;&nbsp;&nbsp;Blok s tabacima dao mu je ideju. Pretvarajući se da želi što pre da otvori sastanak, Isak Njutn je na bloku nacrtao sto, obeleživši položaje prisutnih pojedinaca. Zatim je krenuo oko stola i redom upitao svakog za ime i način na koji se ono piše. Niko nije mogao da mu uzme za zlo ovaj indiskretni postupak, jer je kao novi predsednik imao sva prava da upozna sastav skupa - makar to ličilo i na pedanteriju, budući da su mu već svi formalno bili predstavljeni, s izuzetkom dve devojke i jednog mladića s riđom bradom koji je sedeo u dnu stola pripremajući se da hvata beleške.
<BR>&nbsp;&nbsp;&nbsp;&nbsp;&nbsp;Dnevni red sastanka bio je sačinjen bez konsultacije s Isakom Njutnom i sadržao je u prvom delu veći broj tačaka o kojima on ništa nije znao. Ključno pitanje izgradnje teleskopa našlo se na osmom mestu, jer se moglo očekivati da će do tada njegova oštroumnost malo otupeti, a tok diskusije vrlo verovatno biti prekinut pauzom za ručak.
<BR>&nbsp;&nbsp;&nbsp;&nbsp;&nbsp;"Primećujem da imamo znatan broj tačaka dnevnog reda", započeo je Isak Njutn iz stolice, "od kojih je tačka osam, o izgradnji teleskopa, daleko najvažnija. Možda je prethodni predsednik voleo da odlaže važna pitanja koliko god je to moguće, no ja sam sklon da razmatram pitanja po redosledu koji je određen njihovim značajem. Stoga ćemo početi sastanak tačkom osam."
<BR>&nbsp;&nbsp;&nbsp;&nbsp;&nbsp;"Na žalost, moraću da se izvinim što ću nešto kasnije biti prinuđen da napustim ovaj sastanak, predsedniče, a postoji jedno ili dva pitanja koja bih želeo da razmotrim do tada", reče dr Falkoner, šef CERC-ovog Odseka za biologiju.
<BR>&nbsp;&nbsp;&nbsp;&nbsp;&nbsp;Isak Njutn je smesta uzvratio:
<BR>&nbsp;&nbsp;&nbsp;&nbsp;&nbsp;"Možda će biti najbolje, dr Falkoner, da ta pitanja postavite odmah po završetku rasprave o tački osam. Gospodine Odino, da li biste bili ljubazni da počnete? Za ljubav dr Falkonera, moraćemo da budemo efikasni."
<BR>&nbsp;&nbsp;&nbsp;&nbsp;&nbsp;Čarls Odino bio je šef Administrativnog odseka.
<BR>&nbsp;&nbsp;&nbsp;&nbsp;&nbsp;"Da, pa", počeo je, "očito je nužno da mnogo potpunije sagledamo oblik ovog projekta s teleskopima koji je predložio Odbor za Halejevu kometu, čiji ste a Vi član, predsedniče. Dakako, posebno je nužno da razmotrimo kako se može usaglasiti ono što se čini veoma velikim poduhvatom s tekućim prihodima ovog Saveta. Verujem da Hari Henderson ima šta da kaže o toj temi."
<BR>&nbsp;&nbsp;&nbsp;&nbsp;&nbsp;Odino je upotrebljavao reči na način na koji igrač deli karte iz špila. Na prvi pogled njegove opaske su se činile razboritim, a ozbiljan ton njegovog izlaganja stvarao je utisak da su mu reči značajne. No, uz malo pažnje moglo se zaključiti da je sve to bilo prodavanje magle, bez ijedne bitne činjenice. Isak Njutn je turobno pomislio kako mu je, izgleda, suđeno da u toku sledeće godine, a možda i duže, sasluša ogromnu količinu ove vrste trućanja. Hari Henderson je bio glava Odseka za fiziku, i zbog svojih veza sa CERC-om Isaku Njutnu daleko najpoznatiji od svih funkcionera Saveta.
<BR>&nbsp;&nbsp;&nbsp;&nbsp;&nbsp;"Čini mi se, predsedniče, da neko vreme možemo slobodno da dišemo a da ne izgubimo korak", reče Henderson moduliranim glasom sa zamirućom kadencom na reči 'korak'. Isak Njutn je istog časa odlučio da prvom prilikom uvežba ovo u nekom tihom ćošku. Obuzdavši se da se glasno ne nasmeje, upitao je:
<BR>&nbsp;&nbsp;&nbsp;&nbsp;&nbsp;"Objasnite svoj predlog?"
<BR>&nbsp;&nbsp;&nbsp;&nbsp;&nbsp;"Nalazimo se u položaju da treba da uložimo znatan projaktantski napor, veoma veliki projektantski napor, usudio bih se da kažem."
<BR>&nbsp;&nbsp;&nbsp;&nbsp;&nbsp;"Za šta?"
<BR>&nbsp;&nbsp;&nbsp;&nbsp;&nbsp;"Da bismo obezbedili, predsednače, da do trenutka kada započnemo stvarni konstrukcioni program jamačno raspolažemo najboljim nacrtom teleskopa."
<BR>&nbsp;&nbsp;&nbsp;&nbsp;&nbsp;"Imao sam na umu da naprosto kopiramo dalekometne radio-teleskope NASA-e", reče mirno Isak Njutn. Ovo je izazvalo pućenje usana i vrtenje glava oko stola što bi ubilo u pojam svakog osim tako tvrdoglavog tipa kakav je bio on.
<BR>&nbsp;&nbsp;&nbsp;&nbsp;&nbsp;"NASA ima puno problema s negativnim uticajem vetra i postavljanjem poslednjeg sloja obloge na zdele", stavio je primedbu operativni šef Astronomskog odseka Saveta na način na koji lekar izriče beznadežnu dijagnozu. Teškoća s ovakvom vrstom tvrdnje, prošlo mu je kroz glavu, bila je u tome što je ona počivala toliko daleko od istine da si je morao ili prihvatiti ili reći čoveku u lice da je lažov. Ponovo se usredsredivši na Harija Hendersona, upitao je:
<BR>&nbsp;&nbsp;&nbsp;&nbsp;&nbsp;"Koliko očekujete da bi to Vaše početno čarobno slobodno disanje potrajalo, gospodine Hendorson?"
<BR>&nbsp;&nbsp;&nbsp;&nbsp;&nbsp;"Mislimo, oko godinu dana."
<BR>&nbsp;&nbsp;&nbsp;&nbsp;&nbsp;"Čemu možete da pridodate još godinu dana za lečenje zubobolje, pod uslovom da Vaši nacrti uspeju da reše probleme koji NASA-i stvaraju tako ozbiljne teškoće. Na taj način biste se suočili sa zakašnjenjem od dve godine ili, čak, duže."
<BR>&nbsp;&nbsp;&nbsp;&nbsp;&nbsp;"Teško da bi se to moglo nazvati zakašnjenjem, gredsedniče."
<BR>&nbsp;&nbsp;&nbsp;&nbsp;&nbsp;"Onda znači da sam nešto negde ispustio iz vida jer - ako bismo se opredelili za nacrte NASA-e, mogli bismo odmah da se bacimo na posao."
<BR>&nbsp;&nbsp;&nbsp;&nbsp;&nbsp;Oko stola se razleže žagor neslaganja.
<BR>&nbsp;&nbsp;&nbsp;&nbsp;&nbsp;"Niste uspeli da razumete, predsedniče, ako smem tako da kažem", bio je uporan Henderson, "da ne možemo naprosto preko noći da uskočimo u taj projekt. Morali biste u tom zakašnjenju, kako ste ga nazvali, da sagledate i razuman prelazan period."
<BR>&nbsp;&nbsp;&nbsp;&nbsp;&nbsp;U tom času Isaku Njutnu se učinilo da je spoznao granice CERC-a, a sasvim verovatno i dobar deo njegovih birokratskih metoda. On se sastojao od određenog broja ljudi izuzetne inteligencije koji su sistematski usmeravali svoje napore ka lukavom izvrtanju istine, čineći to tako složno da ih je bilo teško razbiti. Kao da je želeo da potvrdi njegovo mišljenje, za reč se javio Odino:
<BR>&nbsp;&nbsp;&nbsp;&nbsp;&nbsp;"Pored toga", reče on, "mislim da bismo morali da sagledamo na koji će način vlada da finansira troškove karišćenja tih instrumenata. Sve dok ne formulišamo operacioni plan, maglo bi se reći da je svaki razgovor o njihovom konstruisanju pomalo preuranjen."
<BR>&nbsp;&nbsp;&nbsp;&nbsp;&nbsp;Kao što je spoznao razmere preovlađujućeg metoda u CERC-u, Isak Njutn je na svoje zadovoljstvo osetio da u daljini može da vidi kako se ukazuju tornjevi El Dorada, što će reći da je sagledao sredstvo pomoću koga je mogao da se oslobodi CERC-a po kratkom postupku. Započeo je svoju smicalicu svođenjem onoga što je upravo bilo rečeno:
<BR>&nbsp;&nbsp;&nbsp;&nbsp;&nbsp;"Vi, dakle, smarate da bi projektantski rad na teleskopima trebalo da teče naporedo s uobličavanjem operacionog plana, a u međuvremenu bi ovaj Savet izvršio odgovarajuća usklađivanja sa svojim tekućim aktivnostima? Je li to stav ovog skupa?"
<BR>&nbsp;&nbsp;&nbsp;&nbsp;&nbsp;Glave su klimnule oko stala. Sada je bio na redu kritičan potez. Učinivši napor da zadrži isti ton, Isak Njutn je nastavio:
<BR>&nbsp;&nbsp;&nbsp;&nbsp;&nbsp;"Da li biste izneli svaj predlog u pismenom obliku, gospodine Henderson? Možda u saradnji s gospodinom Odinom?"
<BR>&nbsp;&nbsp;&nbsp;&nbsp;&nbsp;Isak Njutn je znao da čak ni činjenica da je zvaničnoj politici odgovaralo da projekt s teleskopima bude povezan sa CERC-om ne bi naterala predsednika i ministra da svare besmislice koje je upravo čuo. Kada bi samo mogao da dobije te stvari napismeno, računao je da bi imao dobre izglede da se vrati u Kembridž pre isteka ovog meseca.
<BR>&nbsp;&nbsp;&nbsp;&nbsp;&nbsp;Da li se, međutim, Isak Njutn odao nekim čudnim prizvukom u glasu ili je to bio Odinov nagonskl osećaj za očuvanje vlastitog položaja - plod njegovog celoživotnog iskustva, teško je bilo utvrditi, tek ovaj reče:
<BR>&nbsp;&nbsp;&nbsp;&nbsp;&nbsp;"S Vašim odobrenjem, predsedniče", klimnuo je Odano, "svakako ćemo zajedno to staviti na papir."
<BR>&nbsp;&nbsp;&nbsp;&nbsp;&nbsp;Isak Njutn je bio prinuđen da sakrije razočaranje, hitro promenivši pravac razgovora.
<BR>&nbsp;&nbsp;&nbsp;&nbsp;&nbsp;"Nedostaje mi jedan važan dakument", primetio je mršteći se u očiglednom rastrojstvu. "Mislim na zvanično pismo Odeljenja za obrazovanje i nauku kojim se Savet obaveštava o ovom projektu."
<BR>&nbsp;&nbsp;&nbsp;&nbsp;&nbsp;Po prvi put se u prostoriji osetila blaga nelagodnost. Pošto se par trenutaka meškoljao na stolici, Odino je pokušao da neutrališe ovaj najnoviji udar, rekavši:
<BR>&nbsp;&nbsp;&nbsp;&nbsp;&nbsp;"Pa, mi zapravo još nemamo to pismo, predsedniče, i u tom smislu, naša današnja ramišljanja mogu se oceniti kao malo preuranjena, što bi, naravno, bio razlog da odložimo i naše pisanje - sem ako to nije samo za internu upotrebu. Vidite, predsedniče, dijalog između nas i OON-a često se potvrđivao kao prednost... hoću da kažem, pre nego što bi situacija bila uobličena pismeno."
<BR>&nbsp;&nbsp;&nbsp;&nbsp;&nbsp;"Ali Vi očekujete da dobijete dokument od OON-a?"
<BR>&nbsp;&nbsp;&nbsp;&nbsp;&nbsp;"U datom trenutku, svakako."
<BR>&nbsp;&nbsp;&nbsp;&nbsp;&nbsp;"Zbog čega očekujete dokument?"
<BR>&nbsp;&nbsp;&nbsp;&nbsp;&nbsp;"Ne razmem, predsedniče", odgovorio je Odino sada već s razgovetnom oštrinom u glasu.
<BR>&nbsp;&nbsp;&nbsp;&nbsp;&nbsp;"Mislim da je moje pitanje dovoljno jasno", navaljivao je Isak Njutn lupkajući olovkom po stolu. "Kao što dobro znate, ovaj sastanak nisam ja sazvao. Svega sam tri dana na ovom radnom mestu i za to vreme nisam imao ni priliku da sazovem bilo kakav sastanak. Pa ipak, dnevni red sadrži tačku o izgradnji teleskopa što je, igrom slučaja, posao Odbora za projekt 'Halejeva kometa'. Pitam Vas jednostavno, gospodine Odino, kako je saznanje o tom poslu Odbora dospelo do ovog Saveta? S obzirom na to da nije došlo od samog Odbora, pitam da li je prispelo preko OON-a."
<BR>&nbsp;&nbsp;&nbsp;&nbsp;&nbsp;Raširio se žamor koji je, činilo se, kazivao da su primedbe Isaka Njutna unekoliko neumesne i stoga nedobrodošle.
<BR>&nbsp;&nbsp;&nbsp;&nbsp;&nbsp;"Pa, da", kanačno je obznanio Odino.
<BR>&nbsp;&nbsp;&nbsp;&nbsp;&nbsp;"Kojim službenim kanalom, gospodine Odino?"
<BR>&nbsp;&nbsp;&nbsp;&nbsp;&nbsp;"Ponovo Vas ne razumem."
<BR>&nbsp;&nbsp;&nbsp;&nbsp;&nbsp;"Mislim da savršeno dobro razumete, kao i svi ostali ovde. Sazvali ste ovaj sastanak na osnovu glasina koje, kao što je uobičajeno, cure kroz sito Vajthola. Učinili ste to s izuzetnom revnošću jer su neki od prisutnih doputovali čak iz Škotske da bi učestvovali, očito sa ciljem da se situacija predupredi."
<BR>&nbsp;&nbsp;&nbsp;&nbsp;&nbsp;Odino je na ovo vidno pocrveneo i sada je, svestan netremičnog pogleda Isaka Njutna i odsečnog lupkanja njegove olovke po stolu, odgovorio povišenim tonom:
<BR>&nbsp;&nbsp;&nbsp;&nbsp;&nbsp;"Mogu Vas uveriti da su moji izvori apsolutno pouzdani. Pored toga, zbog čega biste Vi, inače, bili naimenovani za predsednika, umesto ser Artura Maršala?"
<BR>&nbsp;&nbsp;&nbsp;&nbsp;&nbsp;Podlegavši iskušenju da podigne temperaturu sastanka, Isak Njutn je znao da sada nema kud do da nastavi u istom stilu, izbacivši prvi, od svojih velikih aduta. Bilo mu je krivo što mora tako brzo da ga odigra, ali ako je hteo da zadrži inicijativu nije se moglo izbeći polaganje karte na sto uz što je maguće jači propratni tresak.
<BR>&nbsp;&nbsp;&nbsp;&nbsp;&nbsp;"Nikad neće stići zvanično pismo od OON-a, gospodine Odino. Pismo će stići od Odbora za projekt 'Halejeva kometa' i biće potpisano rukom predsednika vlade."
<BR>&nbsp;&nbsp;&nbsp;&nbsp;&nbsp;"Mislim da je takav scenario nemoguć", reće dr Falkoner čvrstim, nepokolebljivim glasom.
<BR>&nbsp;&nbsp;&nbsp;&nbsp;&nbsp;"Žao mi je što se toliko zadržavamo na ovom problemu, odlažući pitanja za koja ste Vi posebno zainteresovani, dr Falkoner", uzvratio je Isak Njutn upinjući se iz petnih žila da ne prsne u smeh. "Možda je bolje da situaciju objasnim na sledeći način: Ukoliko bi neka industrijska korporacija htela da konsultuje CERC na temelju odnosa kupac-ugovarač, ona bi se pismeno obratila predsedniku Saveta, što će reći meni, a ne OON-u. Sa OON-om bi potom bila uspostavljena veza na osnovu mog obraćanja ministru države. Ispravite me ukoliko sam pogrešio, gospodine Odino."
<BR>&nbsp;&nbsp;&nbsp;&nbsp;&nbsp;Da je tepih u ovoj sali bio manje luksuzan mogao bi se čuti i pad čiode. Ljudi koji su živeli normalno, što će reći ljudi koji su pravili nešto i uzgajali nešto, teško da bi mogli čuti eksploziju bombe koju je Isak Njutn upravo aktivirao. Teško je normalnim ljudima da shvate da moć u vladi ne dolazi od mahanja čarobnim štapićem ili od prodavanja šargarepe, već putem kontrolisanja komunikacionih kanala unutar različitih odseka i između njih.
<BR>&nbsp;&nbsp;&nbsp;&nbsp;&nbsp;"Hoćete li da kažete da Ministarstvo finansija usmerava sredstva neposredno Odboru za projekt 'Halejeva kometa'", upita Odino glasom u kome se osećala napetost.
<BR>&nbsp;&nbsp;&nbsp;&nbsp;&nbsp;"A Odbor za projekt 'Halejeva kometa' delovaće na temelju odnosa kupac-ugovarač", klimnuo je glavom Isak Njutn. "Preneću, naravno, sugestije ovog skupa Odboru koji će odlučiti, prema mom mišljenju, veoma brzo, da li da prihvati Vaš predlog za odlaganje od dve godine ili da se obrati nekom drugom."
<BR>&nbsp;&nbsp;&nbsp;&nbsp;&nbsp;"To znači da projektovanje teleskopa neće biti u odgovornosti ovog Saveta", reče Hari Henderson prelazeći pogledom po četi svojih istomišljenika posle ovako elegantno zadatog udarca.
<BR>&nbsp;&nbsp;&nbsp;&nbsp;&nbsp;"Odbar za Halejevu kometu namerava da preuzme odgovornost za projektovanje. No, dabome, bilo bi sasvim u redu da Vi, gospodine Henderson, izrazite svoje sumnje Odboru u pogledu valjanosti nacrta. Odista, s nekim bitnim pitanjima koja su već pokrenuta, kao što je negativan uticaj vetra i površinska obloga biće upoznata NASA radi povratnih komentara."
<BR>&nbsp;&nbsp;&nbsp;&nbsp;&nbsp;"Ukoliko Savet ne treba da ima veze s projektovanjem, mislim da je bolje da zadržimo naša mišljenja za sebe", primetio je šef Tehničkog odseka.
<BR>&nbsp;&nbsp;&nbsp;&nbsp;&nbsp;"Slažem se s tim. Šta bi se tačno zahtevalo od Saveta?" upita Odino ponovo vešto štiteći sebe.
<BR>&nbsp;&nbsp;&nbsp;&nbsp;&nbsp;"Posredovanje kod projektovanja, uopšteno govoreći, traženje ponuda, sklapanje ugovora i nadziranje njihovog izvršavanja, a posebno budno nadgledanje kontrole kvaliteta."
<BR>&nbsp;&nbsp;&nbsp;&nbsp;&nbsp;"Ono što me prilično zbunjuje, predsedniče", nastavio je brzo misleći Odino, "jeste činjenica da ste Vi u svim ovim stvarima pravi ekspert. Zbog čega se onda, uz Vašu stručnost koja stoji na raspolaganju Odboru za Halejevu kometu, sve ne obavlja preko tog Odbora?"
<BR>&nbsp;&nbsp;&nbsp;&nbsp;&nbsp;"Iskreno", počeo je s odgovorom Isak Njutn, "lično bih više voleo da je tako. Ali morao sam da popustim ostalim članovima Odbora koji su zagovarali ideju da je posao našeg Odbora da ustanovi ono što zovemo kometskom mrežom. Osnovna postavka je da bi potpuno usredsređenje snaga na izgradnju opreme suviše skrenulo Odbor s pravca njegovog glavnog cilja."
<BR>&nbsp;&nbsp;&nbsp;&nbsp;&nbsp;"Slika se postavlja u žižu, predsedniče. Šteta što do toga nismo došli u početnoj fazi rasprave. Iako glasine ne bi, možda... ako razumete šta hoću da kažem", učinio je opasku Odino još malo promenivši stav.
<BR>&nbsp;&nbsp;&nbsp;&nbsp;&nbsp;"Predviđajuće glasine su uputstva bez premca, posebno kada dolaze iz Vajthola. No, radije bih sada povećao našu brzinu za nekoliko čvorova", osmehnu se Isak Njutn blagonaklono, osećajući da je valjano plasirao ovaj mornarski izraz.
<BR>&nbsp;&nbsp;&nbsp;&nbsp;&nbsp;"Koju će vrstu posredničke takse imati na umu Odbor, kada bude učinio ponudu?" nastavi Odino.
<BR>&nbsp;&nbsp;&nbsp;&nbsp;&nbsp;"Pa, kao što znate, gospodine Odino, posrednička taksa za posebne jednokratne poslove kreće se oko 25 procenata. No ovo je stalan posao, tako da će Savet morati da računa s manje od 15 procenata kao na realnu ponudu. Lično mislim da bi negde oko 10 procenata bilo na mestu, s obzirom na višekratni karakter i ogromne razmere posla. Očekujem da ćemo se ipak izboriti za tačan broj."
<BR>&nbsp;&nbsp;&nbsp;&nbsp;&nbsp;Odino je prešao pogledom po stolu tragajući za nekim znakom svojih kolega no, pošto ga nije bilo, nastavio je:
<BR>&nbsp;&nbsp;&nbsp;&nbsp;&nbsp;"Bilo bi izuzetno korisno ako biste mogli da nam kažete koliki bi bio stvaran iznos tih sredstava. Mislim na godišnji prihod."
<BR>&nbsp;&nbsp;&nbsp;&nbsp;&nbsp;"Mislite, koliko bi priticalo ovom Savetu?"
<BR>&nbsp;&nbsp;&nbsp;&nbsp;&nbsp;"Da. Tek zbog uvida, predsedniče."
<BR>&nbsp;&nbsp;&nbsp;&nbsp;&nbsp;"Recimo, sto miliona funti."
<BR>&nbsp;&nbsp;&nbsp;&nbsp;&nbsp;"Godišnje?"
<BR>&nbsp;&nbsp;&nbsp;&nbsp;&nbsp;"Da, godišnje."
<BR>&nbsp;&nbsp;&nbsp;&nbsp;&nbsp;Sada je za stolom zavladala duga tišina koju je konačno prokinuo stacionirani glavešina Astromomskog odseka Saveta, rekavši:
<BR>&nbsp;&nbsp;&nbsp;&nbsp;&nbsp;"Ali to znači strašno mnogo teleskopa."
<BR>&nbsp;&nbsp;&nbsp;&nbsp;&nbsp;"Da, to znači mnogo teleskopa", složio se Isak Njutn.
<BR>&nbsp;&nbsp;&nbsp;&nbsp;&nbsp;"Ali šta to možete da uradite s njima?"
<BR>&nbsp;&nbsp;&nbsp;&nbsp;&nbsp;"Kada biste mogli danas da mi date hiljadu teleskopa, svi oni bi radili puno radno vreme u sklopu kometske mreže pre kraja ove godine", odgovori mirno Isak Njutn.
<BR>&nbsp;&nbsp;&nbsp;&nbsp;&nbsp;"U ekonomskom pogledu, to će biti ogromna stavka", reče Odino glasom u kome se osećalo da je tek sada, prvi put, počeo da sagledava prave razmere ovog posla.
<BR>&nbsp;&nbsp;&nbsp;&nbsp;&nbsp;"Imamo studiju Ministarstva finansija o ekonomskim vidovima poduhvata, koju je sačinio ser Hari Džulijan. Ne vidim zbog čega se s tom studijom ne bi upoznali funkcioneri ovog Saveta, naravno, na poverljivoj osnovi. Stoga se sada ne bih upuštao u tu vrstu razmatranja, osim što bih rekao da zaključci do kojih se došlo kazuju da će ekonomski efekti biti veoma pozitivni. Studija je inače prilično dugačka."
<BR>&nbsp;&nbsp;&nbsp;&nbsp;&nbsp;"Pretpostavljam da je ser Hari Džulijan član Odbora za Halejevu kometu?" upita Henderson.
<BR>&nbsp;&nbsp;&nbsp;&nbsp;&nbsp;"Da, svakako", odgovori Isak Njutn. Skupio je usne pri pomisli na Džulijanov pokušaj da kratko opiše svoju studiju, prateći to vrtenjem čestertonskog cvikera.
<BR>&nbsp;&nbsp;&nbsp;&nbsp;&nbsp;"Ali na koji će način operativni troškovi svih tih teleskopa biti podmirivani i gde će se oni postaviti, odnosno ko će ih dobiti?" upita operativni šef Astronomskag odseka Saveta glasom koji je postao piskav, da li od ljutine ili pometenosti - nije se moglo utvrditi.
<BR>&nbsp;&nbsp;&nbsp;&nbsp;&nbsp;"Kratak odgovor na ovo pitanje", reče Isak Njutn ravnodušnim glasom uzdržavši se od primedbe da ovo pitanje uopšte nije bilo u nadležnosti CERC-a, "jeste da će univerziteti i, možda, politehničke škole, koje su kompetentne i voljne da deluju u sklopu kometske mreže, dobiti teleskope i primati namenska sredstva za tu svrhu. No, ne vidim razlog koji bi sprečavao ustanovu ovog Saveta da ne bude i sama uključena u operativni rad u meri u kojoj to odgovara njenim programskim usmerenjima."
<BR>&nbsp;&nbsp;&nbsp;&nbsp;&nbsp;"Kada predviđate početak?" upita Henderson.
<BR>&nbsp;&nbsp;&nbsp;&nbsp;&nbsp;"Čim Savet odluči da li hoće da bude posrednik u projektu."
<BR>&nbsp;&nbsp;&nbsp;&nbsp;&nbsp;"Vidim jednu krupnu prepreku", reče Odino još više menjajući stav. "Sumnjam da je potrebna solomonska mudrost da bi se shvatilo kako Ministarstvo finansija želi da smanji sredstva koja nam inače odobrava na račun onoga što bismo pružali kao posrednici u projektu. Bojim se da nam neće biti dopušteno da zadržimo veći deo sadašnjih sredstava."
<BR>&nbsp;&nbsp;&nbsp;&nbsp;&nbsp;Isak Njutn klimnu glavom.
<BR>&nbsp;&nbsp;&nbsp;&nbsp;&nbsp;"Razumeo sam vas, gospodine Odino. I da je posredi jednokratan posao postojala bi izvesna opasnost te vrste. No, teško je zamisliti da bi Ministarstvo finansija ubiralo kajmak s takse Saveta od posredovanja iz godine u godinu."
<BR>&nbsp;&nbsp;&nbsp;&nbsp;&nbsp;"A zašto da ne?"
<BR>&nbsp;&nbsp;&nbsp;&nbsp;&nbsp;"Zato što će neizbežno doći do razvoja novih projekata iz ovog programa. Oni će postati značajni kako u ekonomskom tako i u naučnom pogledu."
<BR>&nbsp;&nbsp;&nbsp;&nbsp;&nbsp;"Hoćete da kažete, predsedniče, da će taksa Saveta biti upotrebljena za razvoj projekata-izdanaka?" upitao je šef Tehničkog odseka.
<BR>&nbsp;&nbsp;&nbsp;&nbsp;&nbsp;"To bi bila moja namera za koju bih tražio saglasnost ovog Saveta", priznao je Isak Njutn.
<BR>&nbsp;&nbsp;&nbsp;&nbsp;&nbsp;"A šta je s Odborom za Halejevu kometu?"
<BR>&nbsp;&nbsp;&nbsp;&nbsp;&nbsp;"Takvi projekti-izdanci ne bi bili posao Odbora za Halejevu kometu, sem ako na neki način ne uslovljavaju rad kometske mreže. Izdanci bi bili u nadležnosti industrije i ovog Saveta. Sve o tome naći ćete pregledno izloženo u studiji ser Harija Džulijana. A sada, vreme je da pređemo na pitanja od posebnog interesa za dr Falkanera."
<BR>
<BR>&nbsp;&nbsp;&nbsp;&nbsp;&nbsp;Dvadeset četiri časa kasnije, onaj mladić s riđom bradom doneo je nacrt zapisnika sa sastanka u kancelariju Isaka Njutna. Pošto je preleteo pogledom preko papira, Isak Njutn je rekao:
<BR>&nbsp;&nbsp;&nbsp;&nbsp;&nbsp;"Hteo bih da načinim ispravke na nekoliko mesta. Zašto mi ne biste ostavili ovaj zapisnik na sat-dva, Džone Braunrig, ako se ne varam?"
<BR>&nbsp;&nbsp;&nbsp;&nbsp;&nbsp;"Tako je, profesore Njutn", reče mladić smešeći se.
<BR>&nbsp;&nbsp;&nbsp;&nbsp;&nbsp;"Zapazio sam da ste izostavili čitav prvi deo sastanka. Mislim na deo gde smo svi pomalo bili kao rogovi u vreći."
<BR>&nbsp;&nbsp;&nbsp;&nbsp;&nbsp;"Pa, niko nije želeo da to bude zabeleženo. Mislim da to ničemu nije služilo."
<BR>&nbsp;&nbsp;&nbsp;&nbsp;&nbsp;"Pretpostavljam da nije. Koliko ste dugo u CERC-u?"
<BR>&nbsp;&nbsp;&nbsp;&nbsp;&nbsp;"Od kako sam napustio univerzitet, skoro tri godine."
<BR>&nbsp;&nbsp;&nbsp;&nbsp;&nbsp;"A one devojke koje su stenografisale? Pretpostavljam da su i one prilično nove ovde?"
<BR>&nbsp;&nbsp;&nbsp;&nbsp;&nbsp;"Nisam siguran, profesore. Godinu ili dve, rekao bih, ali ne toliko nove koliko Vi", odgovori Braunrig uz još jedan osmeh dok je koračao prema vratima kancelarije.
<BR>&nbsp;&nbsp;&nbsp;&nbsp;&nbsp;Kada je Braunrig izašao, Isak Njutn je ostao da sedi stvarajući vizuelnu predstavu ogromne piramide s mnogo redova i spratova koja je stremila naviše počev od široke osnove ka uzanom vrhu: piramida državne službe. Oni na vrhu prezirali su zapisnike koji su potom bili slati onima na spratu ispod njih, a te osobe su ih opet dostavljale do još nižeg sprata i tako dalje - sve dok ne bi dosegli samo podnožje piramide. Proizlazilo je da mnogi ljudi na donjem spratu ne znaju tačno šta se događalo na vrhu. Isto tako je proizlazilo da iz piramide cure informacije na sve strane. Isak Njutn nije imao razloga da sumnja da će do toga doći i u ovom slučaju; pa ipak, ovde su bili Džon Braunrig i dve devojke, asistentkinje, koji su podrobno bili upoznati s pitanjima koja zvanično još nisu ušla u CERC.
<BR>&nbsp;&nbsp;&nbsp;&nbsp;&nbsp;Novine su neprestano pravile aluzije na račun krtica u vladinim visokim krugovima. Za običan narod bilo je misteriozno to što je - kad god bi se dogodilo da se otkrije špijun - ispadalo da su te, po pretpostavci nevaljale krtice, zapravo prilično bezazlene osobe na srazmerno beznačajnim položajima. Objašnjenje je ležalo u piramidi državne službe, objašnjenje koje je bilo tako očigledno i neizbežno da je Isak Njutn osetio bes prema političarima, pa čak i prema predsedniku vlade i ministru, koji su se neprestano žalili na postojeće stanje a nikad nisu preduzeli bilo šta efikasno da to izmene.
<BR>&nbsp;&nbsp;&nbsp;&nbsp;&nbsp;Kada je reč o menjanju tog stanja, malo se šta dalo učiniti, morao je da prizna Isak Njutn, osim primene metoda protiv korova: očerupati štetočinu, izvaditi joj korenje i počupati lišće. Prošlo je bezmalo dvadeset godina otkako je Isak Njutn trebio polje od korova kako bi zaradio novac da kupi odelo u kome je prvi put otišao u Kembridž. Na tom polju bilo je prilično korova ili zove kako su ga neki ljudi zvali. Do trenutka kada je završio posao nije ostalo mnogo šta što o zovi nije znao. Još se i danas sećao poruke jednog pisca iz šesnaestog veka koji je divno sažeo stanje u reči savršeno primenljive i na piramidu državne službe:
<BR>&nbsp;&nbsp;&nbsp;&nbsp;&nbsp;"Raste bez pripreme i sejanja i toliko je rodan da, kad jednom uhvati korena, teško se može ikad iskoreniti, kvareći i osvajajući svake godine sve više tla na muku i nevolju boljih trava."
</P></TD></TR></TABLE>
<P class="next">
<A HREF=p56.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
