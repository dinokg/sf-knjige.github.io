<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>28.
<P>&nbsp;&nbsp;&nbsp;&nbsp;&nbsp;Bila je to neprijatna seoska vožnja od Kembridža do Svindona gde se pre nekoliko godina Istraživačko veće preselilo iz centra Londona. Neprijatnu vožnju seoskim putem, međutim, nadmašila je teškoća s kojom se Isak Njutn suočio kada je hteo da pronađe Nort Star-aveniju u samom Svindonu. Neko mu je rekao da krene prema mestu poznatom pod imenom Oazis, ali uputstva koja su mu dali odvela su ga na pogrešnu stranu železničke pruge tako da, iako se našao na samo nekoliko stotina jardi od svog odredišta, nije mogao da kola prebaci preko nje. Pomalo besan uspeo je da ih parkira, a zatim je pešice prešao preko šina, da bi se našao među izvesnim brojem velikih zgrada čiji ga je arhitektonski stil podsetio na utiske koje umetnik stiče posmatrajući drevnu Mesopatamiju. Tu je bila i zgrada Istraživačkog veća i čim se provukao kroz njen ulaz osetio je da nijedno od iskustava koje je doživeo otkad je, pre tri sata, napustio Kembridž ne predskazuje da će sastanak sa predsednikom CERC-a biti veseo; a gospođa Ganter ga je zakazala za tačno tri časa posle podne, tako da je morao da preskoči ručak - što mu nije popravilo raspoloženje.
<BR>&nbsp;&nbsp;&nbsp;&nbsp;&nbsp;"Imam sastanak sa ser Entonijem Maršalom", poče on uniformisanom nastojniku, "zakazan za tačno tri časa posle podne."
<BR>
<BR>&nbsp;&nbsp;&nbsp;&nbsp;&nbsp;"Onda ste stigli tačno na vreme, gospodine", reče čovek. Posle kratkog telefonskog razgovora, on dodade: "Poslaće nekog dole. Ako želite, možete da sednete..."
<BR>&nbsp;&nbsp;&nbsp;&nbsp;&nbsp;Jedan od sekretara ga povede ka liftu; zatim niz hodnike do jedne pretkancelarije sa debelim tepisima u kojoj je bilo još nekoliko sekretara i mnogo staklenih pregrada. Entoni Maršal bio je sredovečan muškarac, srednje visine, prilično male okrugle glave, a s velikim naočarima s rožnatim okvirom. Bio je glava hemijskog odeljenja na univerzitetu Midlend, odakle je krenuo dobro utabanom stazom, preko mesta rektora do predsednika Istraživačkog veća.
<BR>&nbsp;&nbsp;&nbsp;&nbsp;&nbsp;"Mislim da se nikada ranije nismo sreli", reče Maršal dok je prilazio da se rukuje.
<BR>&nbsp;&nbsp;&nbsp;&nbsp;&nbsp;"Ne, bio sam van zemlje dosta godina."
<BR>&nbsp;&nbsp;&nbsp;&nbsp;&nbsp;"Vaša sekretarica je samo rekla mojoj sekretarici da želite da me vidite, ali ne i zašto."
<BR>&nbsp;&nbsp;&nbsp;&nbsp;&nbsp;"Mislim da ste već pogodili, reč je a aferi Hauart."
<BR>&nbsp;&nbsp;&nbsp;&nbsp;&nbsp;"Da li bi Vam smetalo ako bih zamolio jednog ili dvojicu mojih službenika da nam se pridruže?"
<BR>&nbsp;&nbsp;&nbsp;&nbsp;&nbsp;"Više bih voleo da ne budu prisutni. Bar ne u početku. Možda kasnije, ako se ukaže potreba."
<BR>&nbsp;&nbsp;&nbsp;&nbsp;&nbsp;"Dobro. Ali ne smete se osloniti na moje poznavanje pojedinosti. Ja tom stvari nisam rukovodio."
<BR>&nbsp;&nbsp;&nbsp;&nbsp;&nbsp;"Onda nas ima dvojica, jer nisam ni ja. To je već bila fait accompli kada sam stigao u Kembridž. Pokušao sam da zaustavim plimu, ali nisam uspeo."
<BR>&nbsp;&nbsp;&nbsp;&nbsp;&nbsp;"Rečeno mi je da to i nije bilo moguće, zbog pravila. Dobili smo savete od oba naša komiteta kao i od pravnog odeljenja."
<BR>&nbsp;&nbsp;&nbsp;&nbsp;&nbsp;"Da, tako mi je rečeno."
<BR>&nbsp;&nbsp;&nbsp;&nbsp;&nbsp;"Iskreno, pamalo sam zbunjen. Mislio sam da držite konce sigurno u rukama u ovom trenutku. Šta, onda, možemo da učinimo za Vas? Hauart je na nesreću mrtav i stvar je sama po sebi time rešena. Po svoj prilici?"
<BR>&nbsp;&nbsp;&nbsp;&nbsp;&nbsp;"Vi ni u kom slučaju ne biste prihvatili na sebe odgovornost za njegovu smrt?"
<BR>&nbsp;&nbsp;&nbsp;&nbsp;&nbsp;"Razume se da ne."
<BR>&nbsp;&nbsp;&nbsp;&nbsp;&nbsp;"Ne, mislim da ne bih ni ja da sam na Vašem mestu", složi se Isak Njutn, "mada, kao što sam već rekao Vašem čoveku, Klemperdaunu, čak i pre tragedije, ja bih drugačije pastupio."
<BR>&nbsp;&nbsp;&nbsp;&nbsp;&nbsp;"U Kembridžu biste imali više slobode od nas."
<BR>&nbsp;&nbsp;&nbsp;&nbsp;&nbsp;"Možda. Ali ima jedna sitnica u vezi s raskinutim ugovorom između nas, Vas kao predstavnika Veća i mene kao predstavnika Laboratorije, koju moram da raščistim. Posle toga će cela ova stvar moći da počiva u miru, zauvek. Kakvi su bili Vaši tehnički razlozi na osnovu kojih ste odlučili da raskinete ugovor?"
<BR>&nbsp;&nbsp;&nbsp;&nbsp;&nbsp;"Neovlašćeno karišćenje sredstava, razume se."
<BR>&nbsp;&nbsp;&nbsp;&nbsp;&nbsp;"Otkud ste znali da su sredstva korišćena na neovlašćen način?"
<BR>&nbsp;&nbsp;&nbsp;&nbsp;&nbsp;"Koliko se sećam, primili smo izveštaj od jedne druge grupe koja je radila na tom projektu."
<BR>&nbsp;&nbsp;&nbsp;&nbsp;&nbsp;"Mora da postoji neki prilično jak dakaz na osnovu koga je Veće preduzelo tako drastičan korak."
<BR>&nbsp;&nbsp;&nbsp;&nbsp;&nbsp;"Čini mi se da je pastojao. Ali to je osetljiva oblast. Veće ne želi da zametne kavgu izmedu grupa na različitim univerzitetima. Sasvim je dovoljno ono što se već dešava između Kembridža i samog Veća."
<BR>&nbsp;&nbsp;&nbsp;&nbsp;&nbsp;Posle ovog istraživačkog okršaja, Isak Njutn je bio gotovo uveren da se Maršal ne ponaša poput nekog ko u rukavu ima ful kečeva. Sekretarica je unela šolje sa čajem i tanjir sitnih kolača. Dok je prihvatao čaj i umesto ručka uzeo onoliko kolača koliko je smatrao da je pristojno, Isak Njutn se pitao da li bi trebalo da odustane od daljeg razgovora na neki uverljiv i razuman način. Ipak je odlučio da u interesu svih koji rade na projektu Halej, a naročito zbog palitičara i mastera svog Koledža, položi nekoliko karti na sto iako bi to Maršal mogao da protumači kao prednost u korist Veća.
<BR>&nbsp;&nbsp;&nbsp;&nbsp;&nbsp;"Koliko se ja razabirem u toj stvari", reče on, "Veće nikada ne bi preduzelo ništa u toj meri drastično da nije posedovalo čvrste dokaze. Ta druga univerzitetska grupa mora da je, stoga, stavila na uvid taj jak dokaz - u obliku signala koje je Hauart pribavio neovlašteno se koristeći određenim sredstvima. Pretpostavljam da oni mora da su poslati Veću?"
<BR>&nbsp;&nbsp;&nbsp;&nbsp;&nbsp;"I ja tako mislim. Sasvim sigurno jesu."
<BR>&nbsp;&nbsp;&nbsp;&nbsp;&nbsp;"Znači li to da ih imate u kartoteci?"
<BR>&nbsp;&nbsp;&nbsp;&nbsp;&nbsp;"Verovatno."
<BR>&nbsp;&nbsp;&nbsp;&nbsp;&nbsp;"Da li biste mogli to da utvrdite?"
<BR>&nbsp;&nbsp;&nbsp;&nbsp;&nbsp;"Svakako da bih mogao. Ali zašto?"
<BR>&nbsp;&nbsp;&nbsp;&nbsp;&nbsp;"Biće mi drago da objasnim, ako biste Vi prethodno bili tako ljubazni da proverite da li odista imate u kartoteci te signale. U suprotnom slučaju, otkazivanje Hauartovag ugovara bilo bi u priličnoj meri nepropisno, zar ne? Bila bi to samovolja - kako se obično kaže."
<BR>&nbsp;&nbsp;&nbsp;&nbsp;&nbsp;"Ne sumnjate, valjda, u naše bona fides?"
<BR>&nbsp;&nbsp;&nbsp;&nbsp;&nbsp;"Ne, ne sumnjam, ser Entoni. Pokušavam samo da kažem da dok ne vidimo taj jak dokaz nismo u mogućnosti da zakopamo sekiru. Ipak imamo na vratu jednog mrtvog čoveka."
<BR>&nbsp;&nbsp;&nbsp;&nbsp;&nbsp;Entoni Maršal je nečujno prešao po debelom tepihu od radnog stola do vrata koja su vodila u prostoriju za sekretarice. Kada ih je otvorio, on pozva:
<BR>&nbsp;&nbsp;&nbsp;&nbsp;&nbsp;"Gospođo Brounli, donesite mi, molim Vas, dokumenta o dr Majku Hauartu i o našim ugovorima s kevendiškom Laboratorijom."
<BR>&nbsp;&nbsp;&nbsp;&nbsp;&nbsp;Maršal se zatim vrati do Isaka Njutna i zapita s izgledom čoveka koji je rešio da hazardira:
<BR>&nbsp;&nbsp;&nbsp;&nbsp;&nbsp;"Pomalo sam iznenađen što niste pitali da li imamo neki prazan satelitski prostor."
<BR>&nbsp;&nbsp;&nbsp;&nbsp;&nbsp;"Zato što i Vi, kao i mi, morate da kupite taj prostor, pa sam pretpostavio da ne biste kupovali preko Vaših potreba - ne u ova vremena finansijske oskudice", odgovori Isak Njutn. "Čini mi se da su na tržištu samo oni koji imaju rampe za lansiranje. Sav Vaš satelitski prostor sigurno je raspodeljen nekoliko godina unapred?"
<BR>&nbsp;&nbsp;&nbsp;&nbsp;&nbsp;"Na papiru, da. Ali kada imate odvrnutu slavinu, uvek se može produžiti rok za određene stvari."
<BR>&nbsp;&nbsp;&nbsp;&nbsp;&nbsp;"Ne bi mi se dopalo da nekoga istisnem; postao bih veoma nepopularan."
<BR>&nbsp;&nbsp;&nbsp;&nbsp;&nbsp;"To baš ne čujem često u ovoj kancelariji", odgovori Maršal iskrivivši lice u osmeh. "Obično se trude da dokažu, i to na krajnje uverljiv način, zašto treba da dobiju prednost u odnosu na nekog drugog."
<BR>&nbsp;&nbsp;&nbsp;&nbsp;&nbsp;Pokazalo se da je gospoda Brounli starija od svih sekretarica koje je Isak Njutn do tada video. Ušla je noseći u naručju gomilu fascikli koje je pažljivo položila na Maršalov sto.
<BR>&nbsp;&nbsp;&nbsp;&nbsp;&nbsp;"Ne zanimaju me lične niti poverljive stvari", objasni Isak Njutn umirujuće, "samo signali, taj jak dokaz - ako ste ga ikada i imali, a niste ga samo izmislili."
<BR>&nbsp;&nbsp;&nbsp;&nbsp;&nbsp;Pošto je proveo nekoliko minuta pregledavajući fascikIe, Maršal uzviknu:
<BR>&nbsp;&nbsp;&nbsp;&nbsp;&nbsp;"Evo, ovde ima dosta tehničkih stvari. Znao sam da moramo to imati, razume se."
<BR>&nbsp;&nbsp;&nbsp;&nbsp;&nbsp;Isak Njutn ustade sa stolice, na izgled sasvim mirno, mada se nije tako osećao. Maršal je spustio otvorenu fasciklu na sto i oba muškarca se zagledaše u nju. Isak Njutn se uverio da je to bio zapis sa signalima. Nemarno je podizao listove dok nije naišao na deo zapisa koji je bio dobrog kvaliteta, a zatim reče:
<BR>&nbsp;&nbsp;&nbsp;&nbsp;&nbsp;"Ali imali ste na umu nešto mnogo važnije od ovoga. Učinilo mi se da mi nudite neku vrstu predloga."
<BR>&nbsp;&nbsp;&nbsp;&nbsp;&nbsp;"Da li ste razmišljali o tome šta ćete ako se Vaš satelit raspadne pri lansiranju?"
<BR>&nbsp;&nbsp;&nbsp;&nbsp;&nbsp;"Očigledno će nam biti potreban drugi. U svakom slučaju, biće nam potreban još jedan, bez obzira na to da li ćemo imati neprilika pri prvom lansiranju. Neminovno će nam biti potrebno još nekoliko. Budimo otvoreni. Šta želite zauzvrat?"
<BR>&nbsp;&nbsp;&nbsp;&nbsp;&nbsp;Entoni Maršal se zavali u veliku stolicu za okretanje kraj radnog stola. Jedan dugi trenutak posmatrao je Isaka Njutna, a zatim reče:
<BR>&nbsp;&nbsp;&nbsp;&nbsp;&nbsp;"Da Istraživačko veće postane član Halejevog odbora."
<BR>&nbsp;&nbsp;&nbsp;&nbsp;&nbsp;"To sam i mislio", klimnu Isak Njutu. "Dajte mi nekoliko minuta da razmislim o tome; a dok razmišIjam da li biste mogli da mi fotokopirate ovaj deo signalnog zapisa."
<BR>&nbsp;&nbsp;&nbsp;&nbsp;&nbsp;"Je li je to ono zbog čega ste došli?"
<BR>&nbsp;&nbsp;&nbsp;&nbsp;&nbsp;"Da, nisam očekivao da ću uleteti u razgovor o ovom mnogo važnijem pitanju koje ste pokrenuli. U Hauartovom zapisu je, znate, postojala praznina, a nama je potreban taj deo koji nedostaje kako bismo povezali vremenske označivače."
<BR>&nbsp;&nbsp;&nbsp;&nbsp;&nbsp;Entoni Maršal padiže fakciklu i odnese je u kancelariju za sekretarice, ostavivši Isaka Njutna da sažaljeva samog sebe što je postao tako dobar lažov. Zatim je počeo da sanjari i nije ni primetio kada se Maršal vratio. Pitao se kako je ono što se nalazilo u članku koji su sastavili Majk Hauart, Frensis Haroldsen, Kurt Valdhajm i on stiglo iz kancelarija Nejčera do Istraživačkog veća u Svindonu. Zbog toga je Maršal bio toliko nestrpljiv da se priključi odboru projekta. Verovao je Alenu Bristou da članak nije poslat stručnjacima. Ali neko ko ga je video obavestio je nekog drugog. Tako je vest počela da se širi prenošena bežičnim telegrafom. U nauci se samo na jedan način mogla sačuvati tajna i to ako je čuvaš u sebi. Isak Njutn glasno reče:
<BR>&nbsp;&nbsp;&nbsp;&nbsp;&nbsp;"Moram Vam reći da nisam ovlašten da poklanjam članstvo u Halejevam odboru."
<BR>&nbsp;&nbsp;&nbsp;&nbsp;&nbsp;"To mi je jasno. Ali mislim da možete da se zauzmete, ako to želite."
<BR>&nbsp;&nbsp;&nbsp;&nbsp;&nbsp;"Mogu pokušati."
<BR>&nbsp;&nbsp;&nbsp;&nbsp;&nbsp;"A ja mogu pokušati da obezbedim jedan pomoćni satelit."
<BR>&nbsp;&nbsp;&nbsp;&nbsp;&nbsp;"Pošaljite mi proračune. Uskoro ćemo donositi konačne odluke."
<BR>&nbsp;&nbsp;&nbsp;&nbsp;&nbsp;Gospođa Brounli uđe noseći izvestan broj fotokopiranih listova u jednoj fascikli koju predade Isaku Njutnu. Ničim ne pokazujući da su za njega ti listovi vredniji od zlata, on primeti:
<BR>&nbsp;&nbsp;&nbsp;&nbsp;&nbsp;"Iznenađen sam što već niste odlučili da Istraživačko veće strpate u konzervu crva." Maršal uputi Isaku Njutnu jedan izravan pogled, a zatim odvrati:
<BR>&nbsp;&nbsp;&nbsp;&nbsp;&nbsp;"Učinio bih to kada bih ja nosio konzervu. Ali to je Vaša privilegija, zar ne?"
<BR>&nbsp;&nbsp;&nbsp;&nbsp;&nbsp;Isti sekretar ponovo je proveo Isaka Njutna kroz lavirint hodnika i liftova do ulaznog predvorja zgrade. Dok je prelazio preko mosta za pešake iznad železničkih šina zbunjeno je razmišljao o tome da je sada prvi put u životu izišao kao pobednik iz svih bitaka, pa ipak je još mogao da izgubi rat. Najviše što može da postigne jeste da pokopa onu užasnu sumnju koju je izazvao Alen Bristou, dok najviše što Istraživačko veće može da postigne jeste da se uvuče u projekat. Ali on nije mogao drugačije da postupi a da ne prekrši reč zadatu onima koji su ga podržavali, zaključi Njutn.
<BR>&nbsp;&nbsp;&nbsp;&nbsp;&nbsp;Pola sata pošto je stigao do kola, nalazio se na putu M4 koji vodi ka Londonu. Još je imao dovoljno vremena da stigne na kasni večernji let za Ženevu. Biće mu potrebno svega jedno pre podne da obradi Fotokopirane listove, a svega nekoliko minuta da otkrije da li je autentični deo signalnog zapisa homologan sa jednim delom zapisa Majka Hauarta. Ako jeste, duh će biti odagnan, i on će moći da se vrati u Kembridž sutra uveče. Ako nije, onda bi bilo najbolje da ostane u Ženevi... zauvek.
</P></TD></TR></TABLE>
<P class="next">
<A HREF=p30.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
