<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>19.
<P>&nbsp;&nbsp;&nbsp;&nbsp;&nbsp;TAJNA DIRKE NA ORGULJAMA - UBISTVO ILI SAMOUBISTVO?
<BR>
<BR>&nbsp;&nbsp;&nbsp;&nbsp;&nbsp;Pošto su se naslovi poput navedenog pojavili u nedeljnoj štampi bilo je neizbežno da Koronerov sud bude prenatrpan za vreme saslušanja održanog, kao što je inspektor Grant i predvideo, u sredu, osam dana posle smrti Majka Hauarta. Reporterima nije bilo teško da doznaju okolnosti pod kojima je pronađeno Hauartovo telo. A kako Isak Njutn nije preuzeo nikakve korake da ih spreči da razgovaraju s Hauartovim saradnicima u Laboratoriji, takođe su otkrili i opštu prirodu njegovog istraživačkog rada i saznali za ugovor koji je CERC raskinuo. Takva priča je morala da svrati pozornost javnosti na sebe, pa makar je obradio i najnemaštovitiji novinar, a samo se po sebi razume da novinari kojima je poveren ovaj zadatak nisu bili najnemaštovitiji predstavnici svoje profesije.
<BR>&nbsp;&nbsp;&nbsp;&nbsp;&nbsp;Zbog publiciteta koji se već pridavao ovom slučaju, zasedanje Koronerovog suda održano je u najvećoj sudnici Kembridžske većnice, prostoriji u kojoj je preovladavalo drvo - drvetom obloženi zidovi i drvene klupe. Isak Njutn, koji je stigao zajedno sa masterom Trinitija, u prolazu je čuo kako jedan službenik s ponosom u glasu kaže drugom:
<BR>&nbsp;&nbsp;&nbsp;&nbsp;&nbsp;"Mogli smo deset ovakvih da napunimo."
<BR>&nbsp;&nbsp;&nbsp;&nbsp;&nbsp;Bila je ispunjena, čak pretrpana. Isak Njutn i master s mukom su se progurali da drugog reda, gde su im bila rezervisana mesta koja su gledala direktno na sto za sudije:
<BR>&nbsp;&nbsp;&nbsp;&nbsp;&nbsp;"Ovo će biti Koronerov trenutak slave, dan na koji je čekao čitavog života", primeti master.
<BR>&nbsp;&nbsp;&nbsp;&nbsp;&nbsp;"Šta je po profesiji?"
<BR>&nbsp;&nbsp;&nbsp;&nbsp;&nbsp;"Lekar, s nešto pravnog znanja, pretpostavljam. Vidim da ste brižljivo razradili plan", odvrati master, pokazavši na pozamašnu aktovku koju je Isak Njutn poneo sa sobom.
<BR>&nbsp;&nbsp;&nbsp;&nbsp;&nbsp;"Pre bi se moglo reći da sam se pripremio protiv planova ostalih, nego da sam baš razradio neki vlastiti plan", odvrati Isak Njutn dok je proučavao lica po sudnici, tražeći neko poznato. Bili su prisutni Din, kapelnik Svetog Džona, gospodin Kent, noćni portir, zatim portir iz Svetog Džona, dva saradnika Majka Hauarta iz Laboratorije... i Klemperdaun. Klemperdaun je bio zadubljen u razgovor s nekim čovekom koji je ličio na advokata. Pošto su se s vremena na vreme i ostali uključivali u njihov razgovor, činilo se da je Istraživačko veće ovde imalo priličan broj svojih predstavnika.
<BR>&nbsp;&nbsp;&nbsp;&nbsp;&nbsp;Narednik koji je bez okolišenja izbacio Isaka Njutna iz kreveta pojavio se opremljen papirima i jednom beležnicom. Tiho je seo, pokazavši time da je profesionalac naviknut na ovakve situacije, a zatim je postao nepokretan. Međutim, inspektor Grant nije bio među prisutnima, iz čega je Isak Njutn zaključio da je policija rešila da za sada sedi skrštenih ruku - što bi i Klemperdaunu bilo najbolje da učini, pomisli on. Bilo je očigledno da su štampa i televizija zauzele dobar deo mesta za sedenje, delimično zato što su umeli da se snađu u većini situacija, a delimično zato što su u većnicu stigli srazmerno rano.
<BR>&nbsp;&nbsp;&nbsp;&nbsp;&nbsp;Isak Njutn je dozvolio da mu misli odlutaju dok je ulazio Koroner sa grupom službenika, dok je birana porota i dok je ona polagala zakletvu. Tokom protekle nedelje razgovarao je s Frensis Haroldsen služeći se telefonima u okolnim hotelima, jer je linije u Laboratoriji prisluškivala pošta prema naređenju Ministarstva unutrašnjih poslova, a na zahtev neke obaveštajne grupe pri samom Ministarstvu unutrašnjih poslova ili pri Ministarstvu spoljnih poslova, ili pri bilo čemu drugom. Moguće razgranavanje bilo je beskonačno, što je on s oduševljenjem i predočio masteru. Isaku Njutnu se to nije dopadalo, a pošto mu se nije dopadalo, vodio je dobro računa da njegovi razgovori sa Ženevom ne budu samo iz, već i u mesta koja nisu ulazila u vidokrug maštovitosti činovnika, smatrajući da je bolje biti suviše oprezan nego budalast.
<BR>&nbsp;&nbsp;&nbsp;&nbsp;&nbsp;Frensis Margaret mu je rekla da Pojačavanje signala sastavljenog od tačaka i crtica postupno napreduje, a zatim ga je gotovo izludela kada mu je saopštila da je Kurt Valdhajm napravio prvi uspešan korak u rešavanju samih signala. Kada je od nje zahtevao da ga smesta obavesti o prirodi tog prvog koraka, odgovorila mu je smireno da se strpi, jer je stvar suviše složena da bi je objašnjavala preko telefona. A kako pred sobom nije imao podatke, svaki pokušaj da mu išta objasni bio bi beskoristan, dodala je Frensis Margaret, što je Isak Njutn, mada nevoljno, ipak morao da prizna kao verovatno tačno.
<BR>&nbsp;&nbsp;&nbsp;&nbsp;&nbsp;Tako je protekla četiri dana proveo naprežući mozak oko toga šta je Valdhajm mogao pronaći, a to je predstavljalo razočaravajući proces koji je loše uticao na njegovo raspoloženje. Govoreći bez uvijanja, stigao je na saslušanje u vrlo rđavom raspoloženju, s nekoliko trikova u rukavu koji nisu bili smišljeni na sportskim terenima Itona - ili, tačnije, s trikovima u aktovki.
<BR>&nbsp;&nbsp;&nbsp;&nbsp;&nbsp;Prvi pozvani svedok bio je gospodin Kent. Opisao je svoje jezovito pronalaženje tela u Kapeli proprativši ga gomilom nevažnih pojedinosti, dok je o samom slučaju veoma malo rekao. Zapazivši požudu s kojom su svi upijali otvorene nagoveštaje gospodina Kenta, Isak Njutn je počeo da oseća krivicu što je zanemario posao. Zatim je, šarajući pogledom, uočio jedno poznato lice - Federstounovo.
<BR>&nbsp;&nbsp;&nbsp;&nbsp;&nbsp;Gospodin Kent je odmah, pošto je pronašao telo, otišao do portirske kućice kod glavne kapije iz koje je telefonirao dekanu, a ovaj je, pošto je stanovao u Koledžu, ubrzo stigao do kućice. Od tog mesta priču je preuzeo dekan. Odmah je telefonirao policiji i jednom doktoru, poznaniku. Gospodin Kent i on su se potom vratili do kapele, ali da ne bi kućicu ostavili praznu, pozvali su noćnog portira iz Svetog Džona - koji je udaljen svega nekoliko jardi - da pređe kod njih i stražari na kapiji kako bi propustio policiju kada ova stigne.
<BR>&nbsp;&nbsp;&nbsp;&nbsp;&nbsp;Prvi se pojavio jedan policajac. Trebalo mu je sasvim malo vremena da shvati kako je situacija odista neobična, što je za svaku pohvalu, te da je potrebno pojačanje. Stoga je stupio u vezu sa svojim narednikom, Atkinsonom, preko džepnog radija. Posle toga stigao je narednik Atkinson, s još jednim policajcem.
<BR>&nbsp;&nbsp;&nbsp;&nbsp;&nbsp;Priča je stigla do trenutka kada noćni portir iz Svetog Džona nije više mogao da obuzda svoju znatiželju. Pošto je i sam otišao do kapele, prepoznao je - ili je bar mislio da je prepoznao preminulog, izjavivši da je reč o kolegi iz njegovog Koledža, dr Hauartu. Tako je pozvan i kapelnik Svetog Džona. Kapelnik je potvrdio da je noćni portir tačno identifikovao preminulog, i kao odgovor na pitanje koje mu je postavio narednik Atkinson odvratio je da je mrtvac bio fizičar zaposlen u kevendiškoj Laboratoriji, posle čega je dekan obavestio ostale da novi glavešina kevendiške Laboratorije stanuje u Koledžu u neposrednoj blizini mesta na kome su se nalazili. Narednik Atkinson se uputio da digne Isaka Njutna iz kreveta, pa se i Isak Njutn pridružio onima u kapeli. Tako je glasila priča koja je izišla na videlo.
<BR>&nbsp;&nbsp;&nbsp;&nbsp;&nbsp;Pošto je ponovo usredsredio pažnju na tekuća zbivanja, Isaku Njutnu postade jasno da mu je u ovom trenutku sve izgledalo jednostavno, ali u sudnici, na dnevnoj svetlosti, ovi potezi učiniše mu se preteranim. Suočeni sa na izgled neobjašnjivim stanjem stvari, prisutni su reagovali tako što su jednu po jednu osobu dodavali društvu, očigledno se nadajući da će neobjašnjivo, na neki način, postati objašnjivo dolaskom svake nove osobe. U vreme kada je narednik Atkinson počeo da daje iskaz, opisujući način na koji se Isak Njutn pridružio grupi, i samom Koroneru je bilo dosta. Padigavši pogled s papira na kome je pisao, Koroner reče:
<BR>&nbsp;&nbsp;&nbsp;&nbsp;&nbsp;"Naredniče Atkinson, možemo li nešto da raščistimo? Do sada sam zabeležio da su bili presutni gospodin Kent, dekan iz Trinitija, kapelnik iz Svetog Džana, noćni portir iz Svetog Džona, policajci Grin i Redavej, Vi i profesor Njutn. Je li to tačno? Da li su svi na broju?"
<BR>&nbsp;&nbsp;&nbsp;&nbsp;&nbsp;Narednik Atkinson je odugovlačio jedan dug trenutak, podižući i spuštajući pogled kao da mu je neprijatno.
<BR>&nbsp;&nbsp;&nbsp;&nbsp;&nbsp;"Ne baš svi, gospodine", odvrati on konačno. "Bila je prisutna i jedna mlada dama."
<BR>&nbsp;&nbsp;&nbsp;&nbsp;&nbsp;Svi sem Isaka Njutna i mastera Trinitija reagovali su na isti način na ovu novost. Podigli su poglede kao da su pre toga nešto pisali ili kao da su odjednom napregli pažnju, što pre toga nije bio slučaj. I mada je svako napravio tek neznatan šum, kako je taj šum bio istovetan, sudnicom se razleglo snažno zvučno pulsiranje.
<BR>&nbsp;&nbsp;&nbsp;&nbsp;&nbsp;"Nije bilo potrebno mnogo, pa da iziđe na videlo. Nisam ni mislio da hoće", prošaputa master Trinitija. Bio je potreban jedan sat i pet minuta da izbije, zaključi Isak Njutn pogledavši na časovnik na zidu.
<BR>&nbsp;&nbsp;&nbsp;&nbsp;&nbsp;"Možete li mi reći ime mlade dame? Kako bih zaokružio popisa, upita Koroner."
<BR>&nbsp;&nbsp;&nbsp;&nbsp;&nbsp;"Nisam ga pribeležio, gospodine", odvrati narednik Atkinson, otkrivši na taj način uzrok svoje nelagodnosti. "Znate, ona je tako iznenada izišla iz spavaće sobe, upravo u trenutku kada smo se spremali da napustimo odaje profesora Njutna i vratimo se u kapelu."
<BR>&nbsp;&nbsp;&nbsp;&nbsp;&nbsp;"Pun pagodak", ponovo prošaputa master.
<BR>&nbsp;&nbsp;&nbsp;&nbsp;&nbsp;Isak Njutn uhvati Federstounov pogled. On tek neznatno slegnu ramenima na šta Isak Njutn odvrati podizanjem obrva. Trebalo je biti potpuno ravnodušan. Tako ostaješ gazda, uverila ga je dama o kojoj je bila reč.
<BR>&nbsp;&nbsp;&nbsp;&nbsp;&nbsp;Ne želeći da dalje istražuje u tom pravcu, sud usmeri pažnju na medicinske dokaze. Lekar koji je prvi ispitao telo objasnio je da je od trenutka kada ga je dekan pozvao pa do njegovog prispeća u kapelu prošlo oko pola sata. Dotičnog je našao mrtvog, presamićenog preko klavijature orgulja. Nisu postojali nikakvi vidljivi znaci smrti, koliko je on bio u stanju da primeti kada se uzmu u obzir postojeće okolnosti i uslovi - slabo osvetljenje. Tada su napravljene fotogralije uz pomoć blica, i na dekanov odlučni zahtev, telo je uklonjeno nešto pre svitanja zbog konačnog post-mortem ispitivanja.
<BR>&nbsp;&nbsp;&nbsp;&nbsp;&nbsp;Narednik Atkinson je bio zadužen da istraži sve vidove situacije koji nisu ulazili u domen lekara, a naročito da se pozabavi orguljama iz Koledža, ali je prosudio da bi se otisci prstiju na klavijaturi bolje mogli ispitati po dnevnoj svetlosti.
<BR>&nbsp;&nbsp;&nbsp;&nbsp;&nbsp;Lekar, koji je bio prvi svedok što je o slučaju govorio s medicinskog stanovišta, bio je ispraćen, a na njegovo mesto došao je policijski narednik. Posle toga saslušanje se svelo na razgovor između policijskog narednika i Koronera. Isaka Njutna su sada više zanimali zaključci nego pojedinosti. Nije utvrđeno da je Hauart patio od bilo koje bolesti. U telu nije pronađeno prisustvo droge, ali mu je u krvi utvrđen izrazito visok nivo adrenalina. Što se tiče utvrđivanja tačnog vremena nastupanja smrti, policijski narednik je bio mišljenja da se to nije desilo pre pola dvanaest i ne posle jedan čas po ponoći - možda jedan čas pre nego što je gospodin Kent otkrio telo.
<BR>&nbsp;&nbsp;&nbsp;&nbsp;&nbsp;"Verovatno je u pitanju pola sata", prošaputa Isak Njutn masteru Trinitija.
<BR>&nbsp;&nbsp;&nbsp;&nbsp;&nbsp;"Otkud Vam to?" odvrati master.
<BR>&nbsp;&nbsp;&nbsp;&nbsp;&nbsp;Bez obzira na to kakav je odgovor mogao Isak Njutn da pruži, bio je prekinut upadicom čoveka pored Klemperdauna koji je ličio na pravnika.
<BR>&nbsp;&nbsp;&nbsp;&nbsp;&nbsp;"Mogu li svedoku da postavim jedno pitanje, gospodine?"
<BR>&nbsp;&nbsp;&nbsp;&nbsp;&nbsp;"Razume se, gospodine Šerburne", složi se Koroner.
<BR>&nbsp;&nbsp;&nbsp;&nbsp;&nbsp;"Izgleda da se poznaju. Sve ostaje u porodici", prašaputa master.
<BR>&nbsp;&nbsp;&nbsp;&nbsp;&nbsp;"Može li svedok da izjavi da li je pronašao išta što bi nedvosmisleno ukazalo da je uzrok smrti ubistvo?"
<BR>&nbsp;&nbsp;&nbsp;&nbsp;&nbsp;"Ne, ništa nedvosmisleno."
<BR>&nbsp;&nbsp;&nbsp;&nbsp;&nbsp;"Hvala."
<BR>&nbsp;&nbsp;&nbsp;&nbsp;&nbsp;Isak Njutn je bio iznenađen kada je začuo svoj sopstveni glas kako odzvanja sudnicom.
<BR>&nbsp;&nbsp;&nbsp;&nbsp;&nbsp;"Pošto je, gospodine Koronere, dr Hauart bio član mog osoblja, da li bih mogao da zamolim ovaj sud da mi iziđe u susret i omogući da postavim jedno pitanje?"
<BR>&nbsp;&nbsp;&nbsp;&nbsp;&nbsp;"Profesor Njutn?"
<BR>&nbsp;&nbsp;&nbsp;&nbsp;&nbsp;"Da."
<BR>&nbsp;&nbsp;&nbsp;&nbsp;&nbsp;"Kako još niste položili zakletvu, profesore Njutn, to će biti malo protiv propisa. Ali, dozvoljavam Vam."
<BR>&nbsp;&nbsp;&nbsp;&nbsp;&nbsp;"Može li svedok da izjavi da li je pronašao išta što bi nedvosmisleno ukazalo na bilo koji određeni uzrok smrti?"
<BR>&nbsp;&nbsp;&nbsp;&nbsp;&nbsp;"Ne, ni na jedan."
<BR>&nbsp;&nbsp;&nbsp;&nbsp;&nbsp;"Ali dr Hauart je umro, bez ozbira na to da li je u pitanju ubistvo ili nešto drugo?"
<BR>&nbsp;&nbsp;&nbsp;&nbsp;&nbsp;"Da, razume se."
<BR>&nbsp;&nbsp;&nbsp;&nbsp;&nbsp;"Hvala."
<BR>&nbsp;&nbsp;&nbsp;&nbsp;&nbsp;"Objava rata, prva koju sam ikada čuo", promrmlja master zadovoljno.
<BR>&nbsp;&nbsp;&nbsp;&nbsp;&nbsp;Jutarnja sesija se završila. Na izlasku iz sudnice čekao je Federstoun sa samosažaljivim osmehom na svojim nagore izvijenim usnama.
<BR>&nbsp;&nbsp;&nbsp;&nbsp;&nbsp;"To je bilo veoma zanimljivo - mislim na medicinski deo", reče on.
<BR>&nbsp;&nbsp;&nbsp;&nbsp;&nbsp;Kada mu je Isak Njutn predstavio mastera Trinitija Federstoun klimnu.
<BR>&nbsp;&nbsp;&nbsp;&nbsp;&nbsp;"Sigurno me se ne sećate, mastere, ali bio sam na Vašoj svečanosti na kraju jesenjeg roka prošle godine."
<BR>&nbsp;&nbsp;&nbsp;&nbsp;&nbsp;"Predlažem da pođemo do Lodža na po veknu francuskog hleba i šunke, i na flašu ili dve piva, ako Vam to odgovaraa, odvrati Master. Federstoune, šta Vas je to zanimalo u vezi s medicinskim dokazima? Za mene su to sve bila španska sela; a mislio sam da pomalo razumem latinski. Ali način na koji su ti doktori zapetljali stvari samo me je uverio da treba da se držim što dalje od njihovih kandži", nastavio je master kada su se trojica muškaraca smestili u Lodžu i kada su se ispred svakog od njih našli obećani hleb, šunka i po srebrni vrč s pivom.
<BR>&nbsp;&nbsp;&nbsp;&nbsp;&nbsp;"Pa, kao prvo, gotovo ništa nije rečeno o ukočenosti tela. Prilično su lukavo to zaobišli", poče Federstoun. "Predosećam da će popodnevna sesija biti mnogo zanimljivija. Čini mi se, Njutne, da se advokat Šerburn priprema da Vam postavi nekoliko čudnih pitanja kada se nađete na mestu za svedoke. Pripremite se za to."
<BR>&nbsp;&nbsp;&nbsp;&nbsp;&nbsp;"Već jesam", reče mirno Isak Njutn.
<BR>&nbsp;&nbsp;&nbsp;&nbsp;&nbsp;Razgovor je za trenutak zamro, ali Master, koji je više voleo razgovor od tišine, konačno izjavi:
<BR>&nbsp;&nbsp;&nbsp;&nbsp;&nbsp;"Ništa Vam neće koristiti što proučavate to srebro, Federstoune. Iako ga u ovom Koledžu imamo toliko da bismo njime mogli da obogatimo neki rudnik, držimo ga pod ključem. Inače ga, razume se, ne bismo toliko imali."
<BR>&nbsp;&nbsp;&nbsp;&nbsp;&nbsp;"Nisam razmišljao o srebru, masteru. Razmišljao sam o adrenalinu."
<BR>&nbsp;&nbsp;&nbsp;&nbsp;&nbsp;"Zašto ste razmišljali o njemu?"
<BR>&nbsp;&nbsp;&nbsp;&nbsp;&nbsp;"Veterinarska nauka je u velikoj senci medicine. Oni dobijaju mnogo veća finansijska sredstva za istraživanja od nas. Ali nama stoji na raspolaganju mnogo vrsta životinja za proučavanje, a oni imaju samo jednu. Ipak, treba priznati da mi ne znamo onoliko o životinjama koliko oni znaju o ljudima. Ali ima nekih stvari koje su nama poznate a njima nisu, uglavnom zato što smo mi u prilici da proučavamo životinje u divljini, a ne uvek u civilizovanim uslovima."
<BR>&nbsp;&nbsp;&nbsp;&nbsp;&nbsp;"Kakve to sve veze ima s adrenalinom?"
<BR>&nbsp;&nbsp;&nbsp;&nbsp;&nbsp;"Pa", reče lagano Federstoun dak je spuštao vrč, "ako životinja umre s velikom koncentracijom adrenalina u krvi, a ako je inače sve drugo u redu, znate li kako bi glasio moj zaključak? Da je umrla usled doživljenog velikog straha!"
</P></TD></TR></TABLE>
<P class="next">
<A HREF=p21.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
