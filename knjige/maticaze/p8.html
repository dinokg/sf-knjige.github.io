<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>7. TITANITNI KRST
<P>&nbsp;&nbsp;&nbsp;&nbsp;&nbsp;"Sada si već dovoljno veliki, Dankane, da razumeš ovu igru, premda je ona nešto znatno više od igre."
<BR>&nbsp;&nbsp;&nbsp;&nbsp;&nbsp;Ma šta da je, pomisli Dankan, ne izgleda odveć uzbudljivo. Šta čovek može da radi sa pet istovetnih kvadrata napravljenih od bele plastike, čija osnova iznosi jedva nekoliko centimetara?
<BR>&nbsp;&nbsp;&nbsp;&nbsp;&nbsp;"Evo sada prvog problema", nastavi Baka. "Da vidimo koliko različitih kombinacija možeš da dobiješ, slažući ove kvadrate."
<BR>&nbsp;&nbsp;&nbsp;&nbsp;&nbsp;"Dok leže vodoravno na stolu?"
<BR>&nbsp;&nbsp;&nbsp;&nbsp;&nbsp;"Da. Mora da im se tačno poklapa bar jedna ivica - preklapanje nije dozvoljeno."
<BR>&nbsp;&nbsp;&nbsp;&nbsp;&nbsp;Dankan poče da meša kvadrate.
<BR>&nbsp;&nbsp;&nbsp;&nbsp;&nbsp;"Pa", reče on, "mogu da ih poređem sve u pravu liniju, evo ovako, Onda mogu da savije jedan kraj i da dobijem slovo L, pa onda i drugi i to je slovo U."
<BR>&nbsp;&nbsp;&nbsp;&nbsp;&nbsp;Hitro je napravio pola tuceta različitih slika sačinjenih od pet kvadrata, a onda je ustanovio da se ponavlja.
<BR>&nbsp;&nbsp;&nbsp;&nbsp;&nbsp;"Mislim da je ono sve, oh, baš sam glup."
<BR>&nbsp;&nbsp;&nbsp;&nbsp;&nbsp;Propustio je da napravi najočigledniju figuru - krst ili slovo "X" - sastavljenu od jednog kvadrata u sredini i četiri koja ga okružuju sa svih strana.
<BR>&nbsp;&nbsp;&nbsp;&nbsp;&nbsp;"Većina ljudi", reče Baka, "otkriju najpre tu kombinaciju. Ne znam šta ovo svedoči o tvojim mentalnim procesima. Stvarno misliš da si ih sve pronašao?"
<BR>&nbsp;&nbsp;&nbsp;&nbsp;&nbsp;Dankan je nastavio da razmešta kvadrate i konačno mu je pošlo za rikom da načini još tri figure. Onda je odustao od daljeg kombinovanja.
<BR>&nbsp;&nbsp;&nbsp;&nbsp;&nbsp;"Nema više nijedna", izjavi samouvereno.
<BR>&nbsp;&nbsp;&nbsp;&nbsp;&nbsp;"A šta je onda ovo", upita Baka, pomerivši brzo kvadrate i dobivši sliku koja je podsećala na slovo F sa donjom vodoravnom crtom okrenutom u suprotnom smeru.
<BR>&nbsp;&nbsp;&nbsp;&nbsp;&nbsp;"Oh!"
<BR>&nbsp;&nbsp;&nbsp;&nbsp;&nbsp;"Ili ovo."
<BR>&nbsp;&nbsp;&nbsp;&nbsp;&nbsp;Dankan je taman počeo da se oseća kao budala, ali ga je naredna Bakina rečenica ponovo osokolila: "Nisi bio tako loš: izostavio si samo ove dve. Ukupno postoji dvanaest ovakvih slika - ni više ni manje. Evo ih. možeš večno da tražiš ali više ne bi otkrio ni jednu."
<BR>&nbsp;&nbsp;&nbsp;&nbsp;&nbsp;Ona pokupi pet malih kvadrata i iznese na sto dvanaest jerko obojenih komada plastike. Razlikovali su se po obliku i predstavljali su upravo one figure u koje se moglo rasporediti pet kvadrata; Dankan više uopšte nije sumnjao da je to odista konačan broj rešenja.
<BR>&nbsp;&nbsp;&nbsp;&nbsp;&nbsp;Ali ovde se jamačno krije još nešto osim toga. Igra nije mogla da već bude gotova. Ne, Baka mora da čuva u rukavu još neko iznenađenje.
<BR>&nbsp;&nbsp;&nbsp;&nbsp;&nbsp;"Slušaj me sada pažljivo, Dankane. Svaka od ovih figura - koje se, izgred budi rečeno, zovu pentominoi - očigledno je iste veličine, pošto se sve sastoje od pet istovetnih kvadrata. A kako ih ukupno ima dvanaest, površina koju zapremaju iznosi šezdeset kvadrata. Je li tako?"
<BR>&nbsp;&nbsp;&nbsp;&nbsp;&nbsp;"Ovaj, da."
<BR>&nbsp;&nbsp;&nbsp;&nbsp;&nbsp;"Šezdeset je, vidiš, lep, okrugao broj, koji se može zgodno podeliti na više načina. Počnimo, na primer, sa deset puta šest, Pošto je najlakše. Upravo su to razmere ove kutijice - deset jedinica puta šest jedinica. Dvanaest komada trabalo bi tačno da stanu u nju, baš kao da je posredi neki prosti mozaik."
<BR>&nbsp;&nbsp;&nbsp;&nbsp;&nbsp;Dankan poče brzo da razmišlja u potrazi za nekom zamkom - verbalni i matematički paradoksi predstavljali su Bakina omiljena sredstva, koja, međutim, nisu uvek bila shvatljiva jednoj desetogodišnjoj žrtvi - ali nije uspeo ništa da otkrije. Ako je kutija odista onih razmera koje Baka tvrdi, onda bi dvanaest komada trabalo da odlično pasuju u nju. Uostalom, površina je u oba slučaja iznosila šesdeset jedinica.
<BR>&nbsp;&nbsp;&nbsp;&nbsp;&nbsp;Samo tranutak, površina može da bude ista, ali to ne mora da bude slučaj i sa oblikom. Nije isključeno da ne postoji način na koji bi se ovih dvanaest komada postavilo u pravougaonu kutiju, bez obzira što je ona odgovorajuće veličine.
<BR>&nbsp;&nbsp;&nbsp;&nbsp;&nbsp;"Prepustiću sada stvar tebi", reče Baka, pošto je prethodno nekoliko trenutaka mašala komade. "Ali jedno ti obećavam: rešenje postoji"
<BR>&nbsp;&nbsp;&nbsp;&nbsp;&nbsp;Deset minuta kasnije, Dankan je prvi put posumnjao u to. Bilo je prilično jednostavno rasporediti deset komada u zadati okvir - a jednom mu je čak pošlo za rukom da smesti i celih jedanaest. Na žalost, praznina koje je tada ostala u mozaiku nije bila istog oblika kao i deo koji je držao u ruci - premda su, razume se, dve površine bile savršeno istovetne. Praznina je, naime, odgovarala slovu X - dok je preostali deo imao oblik slova Z,
<BR>&nbsp;&nbsp;&nbsp;&nbsp;&nbsp;Trideset minuta kasnije, već mu se činilo da će pući od muke. Baka ga je ostavila sasvim samog, posvetivši se potpuno nekom ozbiljnom dijalogu sa svojim kompjuterom; ali bi s vremena na vreme bacila pogled prema njemu, osmehnuvši se pri tom, kao da je time želela da kaže: "Vidiš, uopšte nije tako lako kao što si mislio."
<BR>&nbsp;&nbsp;&nbsp;&nbsp;&nbsp;Dankan je za svoje godine bio više nego uporan; većina mališana od deset godina odavno bi odustala. (Tek mnogo godina kasnije postalo mu je jasno da ga je Baka tom prilikom podvrgavala i jednom izvrsnom psihološkom testu). Nije zatražio pomoć gotovo četrdeset minuta.
<BR>&nbsp;&nbsp;&nbsp;&nbsp;&nbsp;Bakini prsti se razleteše preko mozaika. Komadi oblika slova U, X i L brzo promeniše mesta u sputavajućem okviru - i, iznenada, kutijica bi savršeno ispunjena. Komadi su se savršeno uklapali u mozaik.
<BR>&nbsp;&nbsp;&nbsp;&nbsp;&nbsp;"Pa ti si znala odgovor!" reče Dankan, pomalo snebivljivo.
<BR>&nbsp;&nbsp;&nbsp;&nbsp;&nbsp;"Odgovor?" uzvrati osorno Baka. "Da li bi možda okušao sreću u pogađanju na koliko se različitih načina ovi komadi mogu smestiti u kutiju?"
<BR>&nbsp;&nbsp;&nbsp;&nbsp;&nbsp;Postojala je neka začkolica ovde - Dankan je bio sasvim siguran. Njemu nije pošlo za rukom da pronađe ni jedno jedino rešenje posle gotovo punog časa kombinovanja - a za to vreme je probao najmanje sto drugačijih rasporeda. Doduše, to još nije isključivalo mogućnost da postoji, pa, recimo, desetak različitih rešenja.
<BR>&nbsp;&nbsp;&nbsp;&nbsp;&nbsp;"Možda ima čak dvadeset načina da se komadi ukombinuju u okvir kutije", reče on, odlučivši da malo prekomernosti ne može nikako da mu škodi.
<BR>&nbsp;&nbsp;&nbsp;&nbsp;&nbsp;"Pokušaj ponovo da pogodiš."
<BR>&nbsp;&nbsp;&nbsp;&nbsp;&nbsp;Bio je to opasan znak. Ovde se, očigledno, krilo znatno više nego što se moglo videti na prvi pogled, tako da nije bilo nimalo uputno i dalje se istrčavati.
<BR>&nbsp;&nbsp;&nbsp;&nbsp;&nbsp;Dankan odmahnu glavom.
<BR>&nbsp;&nbsp;&nbsp;&nbsp;&nbsp;"Ne mogu"
<BR>&nbsp;&nbsp;&nbsp;&nbsp;&nbsp;"Osetljivko moj. Intuicija je opasan vodič - premda je ponekad jedini koji nam stoji na raspolaganju. Niko nikada ne bi mogao da pogodi tačan dogovor. Postoji više od dve hiljade drugačijih načina da se ovih dvanaest komada složi u zadati okvir kutije. Ili, precizno govoreći, taj broj iznosi 2.339. Kako ti se to čini?"
<BR>&nbsp;&nbsp;&nbsp;&nbsp;&nbsp;Nije bilo ni malo verovatno da ga Baka laže, pa ipak Dankan je iskusio takvo poniženje zbog ovog totalnog kraha u pronalaženju bar jednog rešenja, da mu se i nehotice otelo: "Ne verujem!"
<BR>&nbsp;&nbsp;&nbsp;&nbsp;&nbsp;Baka bi se samo retko kad naljutila, premda je umela da postane hladna i uzdržana kada bi je on nečim uvredio, Ovoga puta, međutim, ona se samo nasmejala i brzo izdala nekoliko instrukcija kompjuteru.
<BR>&nbsp;&nbsp;&nbsp;&nbsp;&nbsp;"Pogledaj ovamo", reče ona.
<BR>
<BR>&nbsp;&nbsp;&nbsp;&nbsp;&nbsp;Na ekranu se pojavila shema svetlih linija, prikazujući sklop svih dvanaest pantominoa smeštenih u okvir veličine šest puta deset jedinica. Slika je stajala nekoliko sekundi, a zatim ja zamenila nova - očiglednno različita, premda Dankan nije bio kadar da upamti prethodni raspored koji mu je kratko bio pred očima. Onda je usledila nova slika, pa još jedan i još jedan, sve dok Baka konačno nije obustavila dalje izvođenja programa.
<BR>&nbsp;&nbsp;&nbsp;&nbsp;&nbsp;"Čak i pri ovom brzom ritnu menjanja", reče ona, "potrebno je pet časova da se sve izređaju. I veruj mi na reč - premda ih još niko živi nije sve pojedinačno ispitao, niti bi to mogao učiniti - svaka od njih je različita."
<BR>&nbsp;&nbsp;&nbsp;&nbsp;&nbsp;Dugo vremena Dankan je netremice zurio u skup od dvanaest samo prividno jednostavih figura. Dok je polako upijao u svest ono što mu je Baka kazala, došao je do prvog stvarnog matematičkog otkrovanja u svom životu. Ono što je u početku izgledalo kao puka dečja igra, raskrililo je beskrajne vidike i prostore - premda čak ni najbistriji od svih desetogodišnjaka još ne bi mogao ni naslutiti prave razmere univerzuma koji se sada otvorio pred njim.
<BR>&nbsp;&nbsp;&nbsp;&nbsp;&nbsp;Ovaj trenutak buđenja strahopoštovanja i čuđenja u dečaku bio je sasvim pasivan; znatno snažnija eksplozija intelektualnog ushita usledila je onda kada je došao do svog prvog samostalnog rešenja problema. Nedeljama je svuda nosao sa sobom komplet od dvanaest pentominoa u plastičnoj kutiji, igrajući se njima kad god bi mu se za to ukazala prilika. Na kraju se prema tucetu raznolikih obličja ophodio kao prema starim prijateljima, nazivajući ih po slovima na koja su najvećma ličila, premda je za ovakvu nomenklaturu u pojedinim slučajevima bio potreban dobar uzlet mašte; prva je bila rasparena grupa F, I, L, P, N, a zatim je dolazio završni deo alfabetskog niza: T, I, V, W, X, Y, Z.
<BR>&nbsp;&nbsp;&nbsp;&nbsp;&nbsp;Jednom zgodom, u stanju svojevremenog geometrijskog transa ili ekstaze koje nikada više nije doživeo, otkrio je, za manje od jednog časa, pet rešenja za redom. Njutn, Ajnštajn ili Čen-cu jamačno nisu iskusili veću srodnost sa bogovima matematike u vlastitim trenucima istine nego on u tom lucidnom satu.
<BR>&nbsp;&nbsp;&nbsp;&nbsp;&nbsp;Nije mu bilo potrebno dugo vremana da shvati, bez ikakvog Bakinog podsticaja, kako je takođe moguće rasporediti delove i u drugačije okvire, a ne samo u prevougaonik razmera šest puta deset jedinica. Teorijski bar, dvanaest pentominoa mogli su da tačno pokriju i pravougaonike čije su strane iznosile pet puta dvanaest, četiri puta petnaest, pa čak i usku prugu od tri puta dvanaest jedinica.
<BR>&nbsp;&nbsp;&nbsp;&nbsp;&nbsp;Bez mnogo napora pronašao je nekoliko primera za pravougaonike formata 5X12 i 4X15. A onda je proveo gnevnih nedelju dana, nastojeći da spoji dvanaest delova u savršenu prugu razmera 3X20. Pravio je i pravio uske pravougaonike, ali uvek bi mu preostao po neki deo, što ga je konačno navelo na zaključak da ovde ne postoji rešenje.
<BR>&nbsp;&nbsp;&nbsp;&nbsp;&nbsp;Poražen, ponovo je otišao do Bake - gde ga je čekalo još jedno iznanađenje.
<BR>&nbsp;&nbsp;&nbsp;&nbsp;&nbsp;"Milo mi je što si se latio toga", reče ona. "Matematika i nije ništa drugo do baš to uopštavanje, istraživanje svake mogućnosti. Ali nisi bio u pravu. Rešanja ipak ima. Postoje, zapravo samo dva odgovora; ako budeš pronašao jedan, lako ćeš otkriti i drugi."
<BR>&nbsp;&nbsp;&nbsp;&nbsp;&nbsp;Ohrabren, Dankan se ponovo dao na traganja sa obnovljenim žarom. Nedelju dana kasnije, počeo je da dokučuje ogromnost problema. Broj različitih načina na koji se pukih dvanaest predmeta mogu postaviti u oblik koji, u suštini, odgovara pravoj liniji, uz dodatnu pretpostavku da većina njih mogu da imaju najmanje četiri zasebna usmerenja, bio je više nego zadivljujući.
<BR>&nbsp;&nbsp;&nbsp;&nbsp;&nbsp;I tako se konačno, ponovo obratio Baki za pomoć, pozvavši se pri tom na okolnost da je u ovom slučaju problema bio bitno različit od prethodnog. Ako postoje samo dva rešenja, koliko je onda vremena potrebno da se ona otkriju.
<BR>&nbsp;&nbsp;&nbsp;&nbsp;&nbsp;"Reći ću ti", uzvrati ona. "Da si ti mehanički kompjuter i da raspoređuješ komade na sve moguće načine brzinom od jedne kombinacije u sekundi, obavio bi posao kroz...", zastala je radi efekta, "...šest miliona, miliona godina."
<BR>&nbsp;&nbsp;&nbsp;&nbsp;&nbsp;Zemaljskih godina ili Titanskih godina, pade na um zabezeknutom Dankanu. Doduše, ne zato što je to bilo šta menjalo na stvari.
<BR>&nbsp;&nbsp;&nbsp;&nbsp;&nbsp;"Ali ti nisi mehanički kompjuter", nastavi Baka. "Tebi je dovoljen samo jedan pogled da uočiš sve kategorije koje se ne uklapaju u shemu, tako da njih lako možeš izostaviti. Pokušaj ponovo."
<BR>&nbsp;&nbsp;&nbsp;&nbsp;&nbsp;Dankan je poslušao, premda bez mnogo oduševljenja i uspeha. A onda mu je sinula sjajna ideja.
<BR>&nbsp;&nbsp;&nbsp;&nbsp;&nbsp;Karla je cela stvar zainteresovala i odmah je prihvatio izazov. Uzeo je komplet pantominoa i Dankan nije čuo ni glasa od njega nekoliko časova.
<BR>&nbsp;&nbsp;&nbsp;&nbsp;&nbsp;A onda je konačno usledio poziv i na Karlovom licu mogla se videti smetenost.
<BR>&nbsp;&nbsp;&nbsp;&nbsp;&nbsp;"Jesi li siguran da je izvodljivo?" upita on.
<BR>&nbsp;&nbsp;&nbsp;&nbsp;&nbsp;"Bespogovorno. Štaviše, postoje dva rešenja. Zar nisi uspeo ni jedno da pronađeš? Mislio sam da ti matematika dobro ide."
<BR>&nbsp;&nbsp;&nbsp;&nbsp;&nbsp;"I ide mi dobro. Upravo stoga i znam koliko je zadatak težak. Treba ispitati više od milion milijardi mogućih razmeštaja."
<BR>&nbsp;&nbsp;&nbsp;&nbsp;&nbsp;"Kako to radiš?" upita Dankan, radostan zato što je otkrio nešto što mu prijatelja dovodi u zabunu.
<BR>&nbsp;&nbsp;&nbsp;&nbsp;&nbsp;Karl baci pogled na list hartije, išaran crtežima i brojevima.
<BR>&nbsp;&nbsp;&nbsp;&nbsp;&nbsp;"Pa, ako se isključe zabranjeni položaji i uzmu u obzir simetrije i rotacije, dolazi se do rešenja koje glasi dvanaest puta dva na dvadeset prvi - premda ti to ne bi shvatio! Mogu ti reći da je broj koji se dobija popriličan; evo ga."
<BR>&nbsp;&nbsp;&nbsp;&nbsp;&nbsp;On podiže list na kome je ispisao, velikim ciframa, impozantan niz brojki:
<BR>
<BR>&nbsp;&nbsp;&nbsp;&nbsp;&nbsp;1.004.539.160.000.000.
<BR>
<BR>&nbsp;&nbsp;&nbsp;&nbsp;&nbsp;Dankan zadovoljno osmotri rezultat; uopšte nije sumnjao u Karlovu aritmetičku umešnost.
<BR>&nbsp;&nbsp;&nbsp;&nbsp;&nbsp;"Dakle, odustaješ."
<BR>&nbsp;&nbsp;&nbsp;&nbsp;&nbsp;"NE! Samo sam ti kazao koliko je teško." Kada je prekinuo vezu, Karl je imao izraz smrknute odlučnosti.
<BR>&nbsp;&nbsp;&nbsp;&nbsp;&nbsp;Narednog dana, Karl je doživeo jedno od najvećih iznenađenja u svom mladom životu. Sa podbulim očima, što je bio siguran znak da nije ni trenuo od kada su poslednji put razgovarali, Karl se pojavio na ekranu.
<BR>&nbsp;&nbsp;&nbsp;&nbsp;&nbsp;"Evo ga", reče glasom u kome su se istovremeno osećali iscrpljenost i trijumf.
<BR>&nbsp;&nbsp;&nbsp;&nbsp;&nbsp;Dankan gotovo da nije verovao vlastitim očima; bio je ubeđen da je verovatnoća uspeha u ovom zadatku nezamislivo mala. Ali pred njim je stajala uska pravougaona traka, široka tri a dugačka devedeset inča, sačinjena od dvanaest đavoljih komada.
<BR>&nbsp;&nbsp;&nbsp;&nbsp;&nbsp;Prstima koji su blago podrhtavali od umora, Karl uze dva krajnja dela i promeni im međusobno mesta, ne pomerivši pri tom uopšte središnji deo mozaika.
<BR>&nbsp;&nbsp;&nbsp;&nbsp;&nbsp;"A evo ti i drugo rešenje", reče. "A sada idem u krevet. Laku noć, ili dobro jutro, ako je to prikladnije."
<BR>&nbsp;&nbsp;&nbsp;&nbsp;&nbsp;Sasvim pometen, Dankan je ostao dugo vremena da netremice pilji u ekran. Još nije sasvim shvatio ono što se dogodilo; jedino je bio svestan da je Karl uspeo uprkos svim razumnim pretpostavkama.
<BR>&nbsp;&nbsp;&nbsp;&nbsp;&nbsp;Dankanu to, zapravo, nije bilo krivo; odveć je voleo Karla da bi ga zamrzeo zbog ove male pobede, pa je čak bio spreman da podeli prijateljev trijumf, bez obzira što mu je istupio kao takmac. Ali postojalo je tu i nešto neobično, nešto gotovo čarolijski.
<BR>&nbsp;&nbsp;&nbsp;&nbsp;&nbsp;Bio je to Dankanov prvi susret sa snagom intuicije i tajenstvenom sposobnosti uma da natrkrili neumitnost činjenica i da pronađe prečice kroz procese logike. Za samo nekoliko časova Karl je sproveo do kraja traganje koji je nalagalo trilione operacija i na čijem bi sprovođenju najbrži postojeći kompjuter utrošio popriličan broj sekundi.
<BR>&nbsp;&nbsp;&nbsp;&nbsp;&nbsp;Jednoga dana, Dankan će shvatiti da svi ljudi raspolažu tim moćima, premda se njima koriste veoma retko, čak samo jednom u životu. Kod Karla je ta nadarenost bila izuzetno razvijena; nakon ovoga, Dankan je počeo da ozbiljno shvata čak i njegova najnesputanija razmišljanja.
<BR>&nbsp;&nbsp;&nbsp;&nbsp;&nbsp;Bilo je to pre dvadeset godina; šta li se samo zbilo sa onim malim kompletom plastičnih figura? Nije se mogao setiti kada ga je poslednji put video.
<BR>&nbsp;&nbsp;&nbsp;&nbsp;&nbsp;Ali sada se ponovo stvorio tu, otelotvoren u raznobojnim mineralima - neobičnom crvenkastom granitu sa Galilejevih Bregova, opsidijanu sa Hajgensovih Visoranvi, lažnom mramoru sa Heršlove Strmine. A usred njih - što je bilo neverovatno, premda i izvan svake sumnje - nalazio se i najređi i najtajanstveniji od svih dragih kamenova pronađenih na ovom svetu. Figura u mozaiku koja je imala oblik krsta ili slova X bila je načinjena od samog titanita; nije moglo biti nikakve zabune u pogledu tog plavo-crnog dragulja, prošaranog neuhvatljivim zlatnim senama. Komad pred njim bio je najveći od svih koje je ikada video i on čak nije ni pokušao da mu proceni vrednost.
<BR>&nbsp;&nbsp;&nbsp;&nbsp;&nbsp;"Na znam šta da kažem", promuca on. "Predivan je. Nikada nisam video ništa slično."
<BR>&nbsp;&nbsp;&nbsp;&nbsp;&nbsp;Obavio je ruke oko Bakinih mršavih ramena - i ustanovio da ona nekontrolisano podrhtava, što ga je duboko zabolelo. Blago je držao dok drhtanja nije prestalo, svestan da za ovakve trenutke ne postoje reči; shvatio je tog časa, celovitije nego ikada pre, da je on predstavljao poslednju ljubav njenog praznog života i da je sada ostavlja samu sa njenim sećanjima.
</P></TD></TR></TABLE>
<P class="next">
<A HREF=p9.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
