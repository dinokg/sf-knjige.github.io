<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>9.
<P>&nbsp;&nbsp;&nbsp;&nbsp;&nbsp;Daleka zvezda je već dva dana bila u svemiru, kada u svojim odajama Hober Melou uruči starijem poručniku Drotu koverat, rolnu mikrofilma i srebrnasti sferoid.
<BR>&nbsp;&nbsp;&nbsp;&nbsp;&nbsp;"Kroz jedan sat, poručniče, počećete da obavljate dužnost kapetana Daleke zvezde, i to ćete činiti dok se ne vratim, a možda će to biti i za stalno."
<BR>&nbsp;&nbsp;&nbsp;&nbsp;&nbsp;Drot se pomeri kako bi ustao, ali ga Melou zapovedničkim pokretom zadrža.
<BR>&nbsp;&nbsp;&nbsp;&nbsp;&nbsp;"Tišina, slušajte. Koverat sadrži tačne podatke o položaju planete ka kojoj treba da se uputite. Tamo ćete me čekati dva meseca. U slučaju da vas Zadužbina pronađe pre nego što isteknu dva meseca, mikrofilm sadrži moj putni izveštaj.
<BR>&nbsp;&nbsp;&nbsp;&nbsp;&nbsp;Ukoliko se, pak, ne vratim za dva meseca", tu mu glas postade sumoran, "a brodovi Zadužbine vas pronađu, uputićete se na planetu Terminus i predaćete vremensku kapsulu kao izveštaj. Jeste li razumeli?"
<BR>&nbsp;&nbsp;&nbsp;&nbsp;&nbsp;"Da, gospodine."
<BR>&nbsp;&nbsp;&nbsp;&nbsp;&nbsp;"Nijednog časa, i ni u kom slučaju, ni vi ni neko od ljudi ne smete nešto dodati mom službenom izveštaju."
<BR>&nbsp;&nbsp;&nbsp;&nbsp;&nbsp;"A ako nas budu ispitivali, gospodine?"
<BR>&nbsp;&nbsp;&nbsp;&nbsp;&nbsp;"Onda nećete ništa znati."
<BR>&nbsp;&nbsp;&nbsp;&nbsp;&nbsp;"Da, gospodine."
<BR>&nbsp;&nbsp;&nbsp;&nbsp;&nbsp;Razgovor se okonča, a pedeset minuta kasnije jedan čamac za spasavanje se lako otisnu od Daleke zvezde.
</P></TD></TR></TABLE>
<P class="next">
<A HREF=p45.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
