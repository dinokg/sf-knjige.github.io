<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>12.
<P>&nbsp;&nbsp;&nbsp;&nbsp;&nbsp;Tehčovekova kuća bila je mala dvospratnica, pored ogromne kockaste građevine bez prozora koja je dominirala centrom grada. Melou pređe iz jedne zgrade u drugu podzemnim prolazom, i nađe se u tihoj, ozonom ispunjenoj atmosferi centrale.
<BR>&nbsp;&nbsp;&nbsp;&nbsp;&nbsp;Ništa ne govoreći, sledio je petnaest minuta svog vodiča. Njegovom pogledu ništa nije promaklo. Prstima ništa nije dodirivao. Najzad, tehčovek prigušeno upita: "Je li ti dosta? U ovakvom slučaju ne bih mogao da se pouzdam u potčinjene."
<BR>&nbsp;&nbsp;&nbsp;&nbsp;&nbsp;"Da li se ikada u njih možeš pouzdati?" ironično upita Melou. "Dosta mi je."
<BR>&nbsp;&nbsp;&nbsp;&nbsp;&nbsp;Vratili su se u kancelariju, a Melou zamišljeno zapita: "I svi ti generatori su u tvojim rukama?"
<BR>&nbsp;&nbsp;&nbsp;&nbsp;&nbsp;"Svi do jednog", više nego samozadovoljno odgovori tehčovek.
<BR>&nbsp;&nbsp;&nbsp;&nbsp;&nbsp;"Održavaš ih u redu i radu?"
<BR>&nbsp;&nbsp;&nbsp;&nbsp;&nbsp;"Tačno."
<BR>&nbsp;&nbsp;&nbsp;&nbsp;&nbsp;"A kad se pokvare?"
<BR>&nbsp;&nbsp;&nbsp;&nbsp;&nbsp;Tehčovek s negodovanjem odmahnu glavom: "Ne kvare se. Nikada se ne kvare. Napravljeni su za večnost."
<BR>&nbsp;&nbsp;&nbsp;&nbsp;&nbsp;"Večnost dugo traje. Pretpostavi da..."
<BR>&nbsp;&nbsp;&nbsp;&nbsp;&nbsp;"Nenaučno je pretpostavljati besmislene slučajeve."
<BR>&nbsp;&nbsp;&nbsp;&nbsp;&nbsp;"Dobro. Pretpostavimo da pomoću atomske energije raznesem neki vitalni deo? Mislim da mašine nisu imune na atomsku energiju? Pretpostavimo da napravim kratak spoj na nekoj vitalnoj vezi, ili da razbijem kvarcnu D-cev?"
<BR>&nbsp;&nbsp;&nbsp;&nbsp;&nbsp;"E pa", besno uzviknu tehčovek , "onda bi poginuo."
<BR>&nbsp;&nbsp;&nbsp;&nbsp;&nbsp;"Da, to znam", uzviknu i Melou, "ali šta bi bilo sa generatorom? Da li bi mogao da ga opraviš?"
<BR>&nbsp;&nbsp;&nbsp;&nbsp;&nbsp;"Gospodine", zaurla tehčovek, "pošteno vam je uzvraćeno."Dobili ste šta ste tražili. Sad, odlazite! Više vam ništa ne dugujem."
<BR>&nbsp;&nbsp;&nbsp;&nbsp;&nbsp;Melou se nakloni sa podrugljivim poštovanjem i udalji se. Posle dva dana bio je u bazi gde ga je očekivala Daleka zvezda radi povratka na planetu, na Terminus.
<BR>&nbsp;&nbsp;&nbsp;&nbsp;&nbsp;A dva dana kasnije, takođe, tehčovekovo zaštitno polje presta da deluje, i na njegovo veliko čuđenje, ne proradi nikad više.
</P></TD></TR></TABLE>
<P class="next">
<A HREF=p48.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
