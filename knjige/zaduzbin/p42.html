<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>7.
<P>&nbsp;&nbsp;&nbsp;&nbsp;&nbsp;Hajim Tver bio je nespokojan, tako da je prosto strugao nogama. On upita: "Zbog čega praviš grimase?"
<BR>&nbsp;&nbsp;&nbsp;&nbsp;&nbsp;Hober se trže iz dubokog razmišljanja. "Pravim grimase? Ne bi trebalo."
<BR>&nbsp;&nbsp;&nbsp;&nbsp;&nbsp;"Mora biti da se nešto desilo, mislim, osim one gozbe." Iznenada ubeđen u ono što je upravo rekao, naglo dodade: "Melou, nešto nije u redu, jel' da?"
<BR>&nbsp;&nbsp;&nbsp;&nbsp;&nbsp;"Nije u redu? Ne. Čak, naprotiv. U stvari, u takvoj sam situaciji da se svom težinom bacam na vrata da ih izvalim, a ona su širom otvorena. Suviše lako ćemo ući u tu čeličanu."
<BR>&nbsp;&nbsp;&nbsp;&nbsp;&nbsp;"Sumnjaš u neku klopku?"
<BR>&nbsp;&nbsp;&nbsp;&nbsp;&nbsp;"Oh, za ime Seldona, ne budi melodramatičan." Melou obuzda svoju nestrpljivost i dodade običnim glasom: "Samo, tako lak ulazak znači da neće imati šta da se vidi."
<BR>&nbsp;&nbsp;&nbsp;&nbsp;&nbsp;"Atomska energija, a?" Tver je razmišljao naglas. "Kažem ti. Nema nijednog znaka da ovde na Koreliji postoji atomska privreda. Bilo bi teško zakamuflirati sve one rasprostranjene efekte koje bi imala jedna tako fundamentalna tehnologija kao što je atomska."
<BR>&nbsp;&nbsp;&nbsp;&nbsp;&nbsp;"Ne bi ih imala, ukoliko se tek uvodi, Tvere, a primenjuje samo u vojnoj privredi. Onda bi je našao samo u brodogradilištima i čeličanama."
<BR>&nbsp;&nbsp;&nbsp;&nbsp;&nbsp;"Znači, ako je ne opazimo, onda..."
<BR>&nbsp;&nbsp;&nbsp;&nbsp;&nbsp;"Onda je verovatno nemaju ili je ne pokazuju. Baci novčić ili pogađaj."
<BR>&nbsp;&nbsp;&nbsp;&nbsp;&nbsp;Tver zavrte glavom: "Eh, što nisam bio s tobom juče."
<BR>&nbsp;&nbsp;&nbsp;&nbsp;&nbsp;"Ja bih te bio poveo", ukočeno reče Melou. "Nemam ništa protiv moralne podrške. Na žalost, komodor je određivao uslove sastanka, a ne ja. A ovo napolju kao da je kraljevsko zemaljsko vozilo koje će nas odvesti do čeličane.Imaš li kod sebe sprave?"
<BR>&nbsp;&nbsp;&nbsp;&nbsp;&nbsp;"Sve su tu."
</P></TD></TR></TABLE>
<P class="next">
<A HREF=p43.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
