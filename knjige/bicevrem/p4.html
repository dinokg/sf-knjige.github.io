<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>3.
<P>&nbsp;&nbsp;&nbsp;&nbsp;&nbsp;VITITOV UNIVERZITETSKI REČNIK
<BR>&nbsp;&nbsp;&nbsp;&nbsp;&nbsp;Aktivista: Osoba koja koristi taktiku u cilju oslobođenja; ta je taktika, ukoliko je koristi fašista, poznata i pod nazivom makartizam i represija.
<BR>&nbsp;&nbsp;&nbsp;&nbsp;&nbsp;Agresija: svaka politika prema drugim državama koju zagovara fašista.
<BR>&nbsp;&nbsp;&nbsp;&nbsp;&nbsp;Beli: Poreklom sa Kavkaza; sa bojom kože koja se kreće od smeđe do boje slonovače. Ne sme brkati sa crnim, smeđim, crvenim ili žutim.
<BR>&nbsp;&nbsp;&nbsp;&nbsp;&nbsp;Bombardovanje: Način ratovanja u kome se iz vazduha baca snažan eksploziv, osuđen zbog posledica po žene, decu, stare, bolesne i ostalo civilno stanovništvo, osim ako to nisu žitelji Berlina, Hamburga, Drezdena, Tokija, Osake, i tako dalje, mada ne i Hirošime i Nagasakija. (Cf.) Projektil.
<BR>&nbsp;&nbsp;&nbsp;&nbsp;&nbsp;Crni: Delimično, ili u celosti podsaharskog afričkog porekla; sa bojom kože čije nijanse idu od tamno do svetlosmeđe. Ne brkati sa smeđim, crvenim, belim ili žutim. Ova reč zamenila je nekadašnju negrit, koja danas zvuči uvredljivo jer znači crnja.
<BR>&nbsp;&nbsp;&nbsp;&nbsp;&nbsp;Crveni: (1) Poreklom od američkih Indijanaca; sa bojom kože koja se kreće od smeđe do boje slonovače. Ne sme se brkati sa crnim, smeđim, belim ili žutim, niti sa "Meksikancem", iako je većina Meksikanaca poreklom od američkih Indijanaca. (2) Borba za oslobođenje ili borba sa njenim posledicama.
<BR>&nbsp;&nbsp;&nbsp;&nbsp;&nbsp;Čast: Pogledati: Slava.
<BR>&nbsp;&nbsp;&nbsp;&nbsp;&nbsp;Demokratija: Narod čija vlada, izabrana na slobodnim izborima, ima razumevanja za želje svog naroda; na primer Čehoslovačka.
<BR>&nbsp;&nbsp;&nbsp;&nbsp;&nbsp;Ekologija: (1) Po zastarelom shvatanju: proučavanje međusobnih odnosa u živom svetu i njegova povezanost sa celokupnom životnom sredinom. (2) Sve što nije u vezi sa čovekom, a što država uništava, kao što su drveće i sokolovi - ali ne i pacovi, vrapci, alge, i tako dalje. Stoga, progresivne zemlje nemaju ekologiju.
<BR>&nbsp;&nbsp;&nbsp;&nbsp;&nbsp;Establišment: Sila koja košta, u slučaju da je konzervativna.
<BR>&nbsp;&nbsp;&nbsp;&nbsp;&nbsp;Fašista: Osoba koja podržava preduzimanje svih mogućih mera koje vode opstanku Zapada.
<BR>&nbsp;&nbsp;&nbsp;&nbsp;&nbsp;Heroj: Osoba koja se žrtvuje i izlaže opasnosti u cilju napretka. (Cf.) Svinja i Jurišnik.
<BR>&nbsp;&nbsp;&nbsp;&nbsp;&nbsp;Imperijalista: Osoba koja zastupa stanovište da bilo koja zapadna država treba da zadrži bilo koju prekomorsku teritoriju.
<BR>&nbsp;&nbsp;&nbsp;&nbsp;&nbsp;Jedan čovek, jedan glas: Zvanično učenje koje podrazumeva da, s vremena na vreme, stare falsifikatore treba zameniti novim. Svrha učenja je dostignuće istinske demokratije.
<BR>&nbsp;&nbsp;&nbsp;&nbsp;&nbsp;Jurišnik: Osoba koja se žrtvuje ili se izlaže opasnosti zbog ciljeva fašiste. (Cf.) Heroj.
<BR>&nbsp;&nbsp;&nbsp;&nbsp;&nbsp;Kolonijalista: Onaj koji veruje da bilo koja osoba evropskog ili severnoameričkog porekla ima pravo da zadrži prostor van Evrope ili Severne Amerike na kome su nastanjeni starosedeoci, osim ako to nisu Rusi. (Cf.) Starosedelac.
<BR>&nbsp;&nbsp;&nbsp;&nbsp;&nbsp;Koncentracioni logor: Zatvorena oblast u kojoj se gomilaju ljudi sumnjivi njihovoj vladi ili okupacionoj sili. Nijedna napredna zemlja ili pokret za oslobođenje ne osniva koncentracioni logor, budući da, po definiciji, imaju punu podršku naroda. Nota bene: Liberali smatraju da je neučtivo u vezi s tim pominjati Amerikance japanskog porekla.
<BR>&nbsp;&nbsp;&nbsp;&nbsp;&nbsp;Konformista: Pojedinac koji prihvata ustanovljene vrednosti ne postavljajući pitanja koja uznemiravaju. (Cf.) Nekonformista.
<BR>&nbsp;&nbsp;&nbsp;&nbsp;&nbsp;Konzervativan: (Cf): Agresija, Bombardovanje, Okrutnost, Šovinizam, Kolonijalista, Koncentracioni logor, Konformista, Uprava, Fašista, Imperijalista, Makartizam, Najamnik, Vojno-industrijski kompleks, Projektil, Napalm, Svinja, Plutokrata, Predrasuda, Svojinsko pravo, Rasista, Reakcionaran, Represija, Jurišnik, Ksenofobija.
<BR>&nbsp;&nbsp;&nbsp;&nbsp;&nbsp;Kriminalac: Fašista, naročito kada je lišen slobode i kažnjen. (Cf.) Mučenik.
<BR>&nbsp;&nbsp;&nbsp;&nbsp;&nbsp;Ksenofobija: Sumnja da je stranac sposoban da umesto vas upravlja vašim životom.
<BR>&nbsp;&nbsp;&nbsp;&nbsp;&nbsp;Ljudska prava: Sva prava ljudi na slobodu, sa stanovištem da ona imaju neograničenu prevlast nad pravom svojine, s obzirom da se ova potonja ne smatra ljudskim pravom.
<BR>&nbsp;&nbsp;&nbsp;&nbsp;&nbsp;Ljubav: Osećanje koje, ako bi ga svi imali, neposredno vodi ka rešavanju svih ljudskih problema, ali koje su neki (videti: konzervativan), po definiciji, nesposobni da osećaju.
<BR>&nbsp;&nbsp;&nbsp;&nbsp;&nbsp;Makartizam: Ubistvo ličnosti iz političkih razloga, tvrđenjem da je izvesna osoba član komunističke zavere, naročito kada to učini poklonik senatora Džozefa Makartija. Ne sme se poistovetiti sa dokazivanjem da je izvesna osoba član fašističke zavere, naročito kada to čini obožavalac senatora Džozefa Makartija.
<BR>&nbsp;&nbsp;&nbsp;&nbsp;&nbsp;Mir: Konačno rešenje problema fašiste.
<BR>&nbsp;&nbsp;&nbsp;&nbsp;&nbsp;Miroljubiva koegzistencija: Stanje koje prethodi miru, u kome nema agresije, već se obnavlja sveto pravo na oslobođenje.
<BR>&nbsp;&nbsp;&nbsp;&nbsp;&nbsp;Mučenik: Osoba koja pati ili umire u cilju oslobođenja. Ne sme se brkati sa kriminalcem ili, zbirno, sa neprijateljskim osobama.
<BR>&nbsp;&nbsp;&nbsp;&nbsp;&nbsp;Najamnik: Plaćeni vojnik koji služi nekoj drugoj vlasti. (Cf.) Ujedinjene nacije.
<BR>&nbsp;&nbsp;&nbsp;&nbsp;&nbsp;Napalm: Zgusnuti benzin, zapaljen i usmeren na neprijatelja, osuđen od strane svih pravih liberala, osim ako ga koriste Izraelci protiv Arapa.
<BR>&nbsp;&nbsp;&nbsp;&nbsp;&nbsp;Napredan: Onaj koji vodi oslobođenju.
<BR>&nbsp;&nbsp;&nbsp;&nbsp;&nbsp;Narod: (Uvek se piše sa određenim članom i često velikim početnim slovom.) Oni koji podržavaju oslobođenje. Stoga, tu se ubraja svako ko nije fašista, bez obzira da li on to želi ili ne.
<BR>&nbsp;&nbsp;&nbsp;&nbsp;&nbsp;Narodna Republika: Ona u kojoj se glasačko telo sastoji od puščanih cevi.
<BR>&nbsp;&nbsp;&nbsp;&nbsp;&nbsp;Nekonformista: Onaj ko prihvata napredne ideje, ne postavljajući neprijatna pitanja. (Cf.) Konformista.
<BR>&nbsp;&nbsp;&nbsp;&nbsp;&nbsp;Neprikosnoveno pravo na slobodu: Oslobođenje sa namerom da se stvori (narodna) Republika.
<BR>&nbsp;&nbsp;&nbsp;&nbsp;&nbsp;Nuklearno oružje: Oružje koje koristi određeni oblik atomske energije. Fašističke vlade ga upotrebljavaju u cilju agresije, a napredne zemlje kao oslonac za očuvanje mira.
<BR>&nbsp;&nbsp;&nbsp;&nbsp;&nbsp;Okrutnost: Svaka radnja koju izvršava policajac. (Cf.) Svinja.
<BR>&nbsp;&nbsp;&nbsp;&nbsp;&nbsp;Organski: Poreklom od hrane, dobijene uzgajanjem samo na prirodnom đubrivu, neprskane hemijskim sredstvima, i tako dalje, što znači bez otrovnih sastojaka, uzročnika zaraze iz zemlje i insekata štetočina, pošto okolno zemljište jeste veštački oplođeno i prskano hemijskim sredstvima.
<BR>&nbsp;&nbsp;&nbsp;&nbsp;&nbsp;Osoblje: Članovi vojne ili političke organizacije, bilo da su neprijateljski ili korisni. Ne sme se brkati sa ljudskim bićima.
<BR>&nbsp;&nbsp;&nbsp;&nbsp;&nbsp;Oslobođenje: Proterivanje stranaca i zbacivanje zapadnjačkih vlada, uticaja i ustanova, od strane domaćeg stanovništva.
<BR>&nbsp;&nbsp;&nbsp;&nbsp;&nbsp;Oslobođenje žena: Pokret usmeren protiv muškog šovinizma.
<BR>&nbsp;&nbsp;&nbsp;&nbsp;&nbsp;Plutokrata: Građanin republike koji, zbog svog ogromnog bogatstva koje odbija da deli sa siromašnima, poseduje neprikladnu političku moć. Ne sme se brkati sa Kenedijevima.
<BR>&nbsp;&nbsp;&nbsp;&nbsp;&nbsp;Pravo svojine: Utvrđeno pravo pojedinaca koji su zaradili, ili nekim drugim zakonitim načinom dobili vlasništvo, ili pravo poreskih obveznika koji su na sličan način stekli svojinu koja se, potom, označava kao javna. Znači i bezbedno uživati u istoj, bez obzira na ljudska prava.
<BR>&nbsp;&nbsp;&nbsp;&nbsp;&nbsp;Predrasuda: Neprijateljstvo ili omalovažavanje pojedinca ili grupe, na čisto klasnoj osnovi i bez obzira na činjenice. Ne sme se brkati sa osudom narodnih neprijatelja.
<BR>&nbsp;&nbsp;&nbsp;&nbsp;&nbsp;Projektil: Sprava sa samonavođenjem, koja iz vazduha šalje snažan eksploziv, osuđena zbog štetnih posledica na žene, decu, stare, bolesne i ostalo civilno stanovništvo, osim ako se nekim slučajem nalaze u Sajgonu, Da Nangu, Hueu, i tako dalje. (Cf.) Bombardovanje.
<BR>&nbsp;&nbsp;&nbsp;&nbsp;&nbsp;Radioaktivne padavine: Radioaktivni materijal, poreklom iz nuklearnog oružja, široko rasprostranjen ako se vrše probe u atmosferi, osuđen u celom svetu zbog štetnog dejstva na zdravlje i nasledne osobine, osim ako probu ne vrši progresivna zemlja.
<BR>&nbsp;&nbsp;&nbsp;&nbsp;&nbsp;Rasista: Bela osoba koja, kada crna osoba pozvoni na vrata, nije u stanju da luči pljuvačku.
<BR>&nbsp;&nbsp;&nbsp;&nbsp;&nbsp;Razvoj: (1) U fašističkim zemljama znači krčenje stabala i pašnjaka, podizanje nepostojanih kuća u nizu, i tako dalje, ili, u načelu, zloupotreba prirode. (2) U naprednim zemljama znači obezbeđivanje smeštaja masi ljudi, ili, u načelu, korišćenje prirodnih bogatstava u cilju zadovoljenja ljudskih potreba.
<BR>&nbsp;&nbsp;&nbsp;&nbsp;&nbsp;Reakcionaran: Koji nije napredan.
<BR>&nbsp;&nbsp;&nbsp;&nbsp;&nbsp;Represija: Pobijanje prava slobode govora, na primer, odbijanjem da se aktivisti omogući govornica; ili pravo na slobodnu štampu, na primer, odbijanjem da se svaka koja reč aktiviste štampa, prenosi televizijom ili čuva u biblioteci; ili pravo da se čuje reč aktiviste, na primer, nasrtanjem gomile na aktivistu. Ne sme se brkati sa zaštitom naroda od reakcionarne zaraze.
<BR>&nbsp;&nbsp;&nbsp;&nbsp;&nbsp;Republika: Država, u kojoj je vlast izabrana ne na osnovu nasleđa ili bogatstva, već glasačkim telom, iz koga izrasta politička moć.
<BR>&nbsp;&nbsp;&nbsp;&nbsp;&nbsp;Saksija: Marihuana. Moramo li opet prolaziti kroz taj alkohol-duvan-sedativi-su-zakoniti šablon?
<BR>&nbsp;&nbsp;&nbsp;&nbsp;&nbsp;Samoopredeljenje: Pravo kulturno ili etnički različite grupe da sama sobom upravlja, kao u Bijafri, Istočnom Pakistanu, Goi, Katangi, Sinaju, Tibetu, Ukrajini, i tako dalje.
<BR>&nbsp;&nbsp;&nbsp;&nbsp;&nbsp;Sirotinja: (Uvek se piše sa određenim članom i često velikim početnim slovom.) Klasa ljudi koje je neko opisao kao one koji poseduju manje nego što im po zakonu i privilegijama pripada. Napredan u definiciju uključuje sve ne-fašističke pojedince, crne, smeđe, crvene ili žute, nezavisno od prihoda.
<BR>&nbsp;&nbsp;&nbsp;&nbsp;&nbsp;Slava: Istrošeno geslo, osim ako se ne odnosi na heroja ili mučenika.
<BR>&nbsp;&nbsp;&nbsp;&nbsp;&nbsp;Sloboda: Trenutno zadovoljstvo.
<BR>&nbsp;&nbsp;&nbsp;&nbsp;&nbsp;Smeđi: Meksičkog porekla; sa bojom kože koja varira od tamno do svetlosmeđe. Ne mešati sa crnim, crvenim, belim i žutim.
<BR>&nbsp;&nbsp;&nbsp;&nbsp;&nbsp;Starosedelac: Ne-beli stanovnik oblasti čiji su preci iseljeni sa svog prvobitnog zemljišta.
<BR>&nbsp;&nbsp;&nbsp;&nbsp;&nbsp;Svinja: (1) Životinja poznata po svojoj vrednosti, inteligenciji, hrabrosti, samouverenosti, blagoj naravi, odanosti i (ako joj se dozvoli da sledi svoj prirodni nagon) čistoći. (2) Policajac. (Cf.) Aktivist.
<BR>&nbsp;&nbsp;&nbsp;&nbsp;&nbsp;Šovinizam: Verovanje bilo kog belog čoveka sa Zapada da postoji nešto što treba reći o njegovoj zemlji, civilizaciji, rasi, polu ili o samom sebi.
<BR>&nbsp;&nbsp;&nbsp;&nbsp;&nbsp;Šovinista: Svaki takav čovek; što, u širem smislu, znači fašista, bilo koje nacionalnosti, rase ili pola.
<BR>&nbsp;&nbsp;&nbsp;&nbsp;&nbsp;Ujedinjene nacije: Međunarodna organizacija koja zapošljava švedske, indijske, irske, kanadske, i tako dalje trupe u drugim krajevima sveta, da bi pomagale samoopredeljivanje.
<BR>&nbsp;&nbsp;&nbsp;&nbsp;&nbsp;Vetrovi promene: Pesnička metafora za pobedu nad reakcionarnim snagama. Neprimenjiva na bilo kakvo napredovanje ili obnovu potonjih.
<BR>&nbsp;&nbsp;&nbsp;&nbsp;&nbsp;Vojno-industrijski kompleks: Zajednička uprava vojnog i industrijskog vođstva, za koju se smatra da je pod uspešnom kontrolom SAD. Ne sme se brkati sa vojnim i industrijskim vođama SSSR ili raznih (narodnih) Republika.
<BR>&nbsp;&nbsp;&nbsp;&nbsp;&nbsp;Žuti: Poreklom iz Mongolije; sa bojom kože koja se kreće od smeđe do boje slonovače. Ne sme se brkati sa crnim, smeđim, crvenim ili belim.
</P></TD></TR></TABLE>
<P class="next">
<A HREF=p5.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
