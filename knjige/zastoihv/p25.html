<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>25.
<P>&nbsp;&nbsp;&nbsp;&nbsp;&nbsp;Dva starca su se našla u parku radi partije dama.
<BR>&nbsp;&nbsp;&nbsp;&nbsp;&nbsp;"Jesi čuo ovo novo", upita jedan, stari osobenjak, "o Centru?"
<BR>&nbsp;&nbsp;&nbsp;&nbsp;&nbsp;"Danas toliko stvari čuješ", reče drugi nameštajući žetone, "da više ne znaš u šta da veruješ. Sada kažu da, ako izumeju to s besmrtnošću, nećeš uopšte morati da umreš. Samo će nas poređati, od prvog do poslednjeg, dati nam injekciju i onda ćemo se podmladiti i živeti zauvek. Zar ne?"
<BR>&nbsp;&nbsp;&nbsp;&nbsp;&nbsp;Stari osobenjak odmahnu glavom. "Nisam na to mislio. Ovo je pouzdano. Moj nećak ima zeta koji radi u jednoj od laboratorija Centra, i on mu je to rekao. Mogu ti reći da se gomili ljudi sprema neprijatno iznenađenje."
<BR>&nbsp;&nbsp;&nbsp;&nbsp;&nbsp;"Kakvo iznenađenje?" upita drugi, nestrpljivo.
<BR>&nbsp;&nbsp;&nbsp;&nbsp;&nbsp;"Pa, možda to nije prava reč. Verovatno neće biti iznenađeni. Teško je biti iznenađen, pretpostavljam, kad samo nastaviš da budeš mrtav."
<BR>&nbsp;&nbsp;&nbsp;&nbsp;&nbsp;"Ponovo okolišiš", požali se njegov prijatelj. "Zašto nikad odmah ne kažeš šta ti je na umu?"
<BR>&nbsp;&nbsp;&nbsp;&nbsp;&nbsp;"Samo sam polagao temelje. Spremao te za ovo."
<BR>&nbsp;&nbsp;&nbsp;&nbsp;&nbsp;"Pa, nastavi onda da možemo početi igru."
<BR>&nbsp;&nbsp;&nbsp;&nbsp;&nbsp;"Izgleda", reče mu stari osobenjak, "da su našli nekakvu bakteriju - mislim da je tako rekao - nekakvu bakteriju koja živi u mozgu, i ona nastavlja da živi i kad je telo zamrznuto. Mozak jeste zaleđen ali to ovoj bakteriji nimalo ne smeta. Ona nastavlja da živi, sve vreme se množeći i proždirući mozak."
<BR>&nbsp;&nbsp;&nbsp;&nbsp;&nbsp;"Ne verujem ti", reče drugi. "Ti slušaš takve priče sve vreme, a ja ti kažem, Džone, u njima nema ni trunke istine. Ne bih se iznenadio kada bih saznao da sve te priče smišljaju Sveti samo da nas zbune. Ako imamo tu bakteriju u mozgu, kako to da nam ne pojede mozak dok smo živi?"
<BR>&nbsp;&nbsp;&nbsp;&nbsp;&nbsp;"U tome je stvar", reče Džon. "Dok smo živi, ima nečega u mozgu - antitela, mislim da se tako zovu - što obuzdava bakterije. Ali kad je mozak zamrznut, ne može da pravi ta antitela i bakterije podivljaju. Kažem ti, u tim komorama ima mnogo ljudi koji uopšte nemaju mozak, samo praznu lobanju koja vrvi od bakterija."
</P></TD></TR></TABLE>
<P class="next">
<A HREF=p26.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
