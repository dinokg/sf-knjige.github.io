<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>5.
<P>&nbsp;&nbsp;&nbsp;&nbsp;&nbsp;"Vidite kako stvari stoje", reče starica pogrebniku. "Nas dvoje starimo. Nije nam ostalo još mnogo godina. Iako smo sasvim zdravi."
<BR>&nbsp;&nbsp;&nbsp;&nbsp;&nbsp;Stari gospodin veselo udari štapom o pod i nasmeja se.
<BR>&nbsp;&nbsp;&nbsp;&nbsp;&nbsp;"U tome je stvar", reče on. "Naše zdravlje je i suviše dobro. Verovatno bismo mogli poživeti još dvadesetak godina."
<BR>&nbsp;&nbsp;&nbsp;&nbsp;&nbsp;"A i uživamo", reče starica. "Džejms je mnogo radio celog života i dosta smo uštedeli. Sada kad više ne može da radi, samo sedimo, pričamo, posećujemo prijatelje. Ali sve smo siromašniji, svakog bogomdanog dana. Trošimo ono što smo uštedeli, a to sebi ne možemo priuštiti."
<BR>&nbsp;&nbsp;&nbsp;&nbsp;&nbsp;"Glupo je", reče stari gospodin. "Ako bismo prestali da trošimo, mogli bismo taj novac uložiti u nešto, i on bi skupljao kamatu."
<BR>&nbsp;&nbsp;&nbsp;&nbsp;&nbsp;Starica klimnu glavom. "Skupljao bi kamatu", reče ona, "umesto da mi ovako sedimo u kući i trošimo ga."
<BR>&nbsp;&nbsp;&nbsp;&nbsp;&nbsp;Pogrebnik protrlja svoje meke, debele ruke.
<BR>&nbsp;&nbsp;&nbsp;&nbsp;&nbsp;"Potpuno vas razumem", reče on. "Nema potrebe da budete tako snishodljivi. Ljudi sa sličnim problemima dolaze nam svakodnevno."
</P></TD></TR></TABLE>
<P class="next">
<A HREF=p6.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
