<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>84. ZAMRAČENJE
<P>&nbsp;&nbsp;&nbsp;&nbsp;&nbsp;Frenk još nije došao kući ni tri sata nakon večere. Džulijan Kasl se oprostio i vratio u Kuću nade i milosrđa u Džungli.
<BR>&nbsp;&nbsp;&nbsp;&nbsp;&nbsp;Anđela i Njutn i ja sedeli smo na nadsvođenoj terasi. Pod nama su bila divna svetla Bolivara. Na vrhu upravne zgrade aerodroma Moncano nalazio se veliki, osvetljeni krst. Polako ga je okretao motor, opisujući pun krug električnom bogobojažljivošću.
<BR>&nbsp;&nbsp;&nbsp;&nbsp;&nbsp;Bilo je i drugih obasjanih mesta na ostrvu, severno od nas. Planine su onemogućavale da ih neposredno vidimo, ali smo na nebu vedeli loptaste odsjaje njihovih svetlosti. Zamolio sam Stenlija, domoupravitelja Frenka Henikera da mi pokaže koji su izvori obasjanosti.
<BR>&nbsp;&nbsp;&nbsp;&nbsp;&nbsp;Pokazivao ih je zdesna ulevo. "Kuća nade i milosrđa, 'Papina' palata i Isusova kasarna."
<BR>&nbsp;&nbsp;&nbsp;&nbsp;&nbsp;"Isusova kasarna?"
<BR>&nbsp;&nbsp;&nbsp;&nbsp;&nbsp;"Logor za obučavanje naših vojnika."
<BR>&nbsp;&nbsp;&nbsp;&nbsp;&nbsp;"Nazvan po Isusu Hristu?"
<BR>&nbsp;&nbsp;&nbsp;&nbsp;&nbsp;"Naravno. Zašto da ne?"
<BR>&nbsp;&nbsp;&nbsp;&nbsp;&nbsp;Na severu je brzo rasla nova svetlosna lopta. Pre no što sam mogao da upitam šta je to, ukazala se kao farovi koji se uspinju uz greben. Farovi su išli prema nama. Pripadali su koloni.
<BR>&nbsp;&nbsp;&nbsp;&nbsp;&nbsp;Kolona se sastojala od pet američkih vojnih kamiona. Mitraljesci su stajali uz mitraljeze na krovovima kabina. Kolona se zaustavila na prilaznom putu za Frenkovu vilu. Vojnici su se odmah iskrcali. Počeli su da rade u parku, da kopaju zaklone i mitraljeska gnezda. Izašao sam s Frenkovim domoupraviteljem da pitam oficira šta se to zbiva.
<BR>&nbsp;&nbsp;&nbsp;&nbsp;&nbsp;"Naređeno nam je da štitimo sledećeg predsednika San Lorenca", reče oficir na ostrvskom narečju.
<BR>&nbsp;&nbsp;&nbsp;&nbsp;&nbsp;"On sada nije ovde", obavestih ga.
<BR>&nbsp;&nbsp;&nbsp;&nbsp;&nbsp;"Ja o tome ne znam ništa", reče on. "Naređeno mi je da se ovde ukopam. To je sve što znam."
<BR>&nbsp;&nbsp;&nbsp;&nbsp;&nbsp;Ispričao sam Anđeli i Njutnu o ovome.
<BR>&nbsp;&nbsp;&nbsp;&nbsp;&nbsp;"Mislite li da postoji stvarna opasnost?" upitala me je Anđela.
<BR>&nbsp;&nbsp;&nbsp;&nbsp;&nbsp;"I ja sam ovde stranac", rekoh.
<BR>&nbsp;&nbsp;&nbsp;&nbsp;&nbsp;U tom trenutku nestalo je struje. Ugasila su se sva električna svetla na San Iorencu.
</P></TD></TR></TABLE>
<P class="next">
<A HREF=p85.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
