<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>106. ŠTA IZGOVARAJU BOKONONISTI KAD IZVRŠAVAJU SAMOUBISTVO
<P>&nbsp;&nbsp;&nbsp;&nbsp;&nbsp;Dr fon Kenigsvald, humanista u bilansu čijih dobročinstava Aušvic pravi strašan manjak, bio je drugi koji je umro od leda-devet.
<BR>&nbsp;&nbsp;&nbsp;&nbsp;&nbsp;Govorio je o mrtvačkoj ukočenosti, o temi koju sam ja načeo.
<BR>&nbsp;&nbsp;&nbsp;&nbsp;&nbsp;"Rigor mortis ne nastupa u sekundi", izjavio je. "Samo sam na trenutak bio okrenut ledima 'Papi'. Buncao je..."
<BR>&nbsp;&nbsp;&nbsp;&nbsp;&nbsp;"O čemu?" upitah.
<BR>&nbsp;&nbsp;&nbsp;&nbsp;&nbsp;"O bolovima, o ledu, o Moni - o svemu. A onda je 'Papa' rekao: 'Sada ću da uništim ceo svet'."
<BR>&nbsp;&nbsp;&nbsp;&nbsp;&nbsp;"Šta je time hteo da kaže?"
<BR>&nbsp;&nbsp;&nbsp;&nbsp;&nbsp;"To je ono što uvek izgovaraju bokononisti kad se spremaju da izvrše samoubistvo." Fon Kenigevald ode do lavora s vodom u nameri da opere ruke. "Kad sam se okrenuo da ga pogledam", reče mi dok su mu ruke bile nad vodom, "bio je mrtav - tvrd kao kip, baš takav kao što ga vidite. Prešao sam prstima preko njegovih usana. Izgledale su tako neobično."
<BR>&nbsp;&nbsp;&nbsp;&nbsp;&nbsp;Stavio je ruke u vodu. "Koja bi to hemikalija mogla da..." Pitanje je iščilelo.
<BR>&nbsp;&nbsp;&nbsp;&nbsp;&nbsp;Fon Kenigsvald je digao ruke a s njima se digla i voda iz lavora. To više nije bila voda već polulopta leda-devet.
<BR>&nbsp;&nbsp;&nbsp;&nbsp;&nbsp;Fon Kenigsvald je vrhom jezika dotakao plavičasto belu zagonetku.
<BR>&nbsp;&nbsp;&nbsp;&nbsp;&nbsp;Inje mu je procvetalo na usnama. Potpuno se zaledio, zaklatio, strovalio.
<BR>&nbsp;&nbsp;&nbsp;&nbsp;&nbsp;Plavičasto bela polulopta se rasprsla. Komadići su odskakali po podu.
<BR>&nbsp;&nbsp;&nbsp;&nbsp;&nbsp;Otišao sam do vrata i vikom potražio pomoć. Dotrčali su vojnici i sluge.
<BR>&nbsp;&nbsp;&nbsp;&nbsp;&nbsp;Naredio sam im da u 'Papinu' sobu odmah dovedu Frenka i Njutna i Anđelu.
<BR>&nbsp;&nbsp;&nbsp;&nbsp;&nbsp;Napokon sam video led-devet!
</P></TD></TR></TABLE>
<P class="next">
<A HREF=p107.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
