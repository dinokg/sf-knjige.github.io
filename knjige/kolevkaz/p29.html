<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>29. VEČNO U NAŠEM SEĆANJU
<P>&nbsp;&nbsp;&nbsp;&nbsp;&nbsp;Želeo sam da uradim još jednu stvar u Ilijumu. Želeo sam da fotografišem grob starog. Pa sam se vratio u svoju sobu, utvrdio da je Sandra otišla, uzeo svoj foto-aparat, pozvao taksi.
<BR>&nbsp;&nbsp;&nbsp;&nbsp;&nbsp;Još je padala susnežica, opora i siva. Mislio sam kako će na takvoj susnežici nadgrobni spomenik starog prilično dobro ispasti na fotografiji, da slika čak može valjati i za omot Dana kad je svetu došao kraj.
<BR>&nbsp;&nbsp;&nbsp;&nbsp;&nbsp;Čuvar na grobljanskoj kapiji rekao mi je kako da nađem parcelu Henikerovih. "Ne može vam promaći" reče: "Ima najveći spomenik ovde."
<BR>&nbsp;&nbsp;&nbsp;&nbsp;&nbsp;Nije lagao. Spomenik je bio šest metara visok a metar debeo falus od alabastera. Po njemu je popala susnežica.
<BR>&nbsp;&nbsp;&nbsp;&nbsp;&nbsp;"Bogamu", uzviknuh dok sam noseći foto-aparat izlazio iz taksija, "zar to nije prikladan spomenik ocu atomske bombe?" Nasmejao sam se.
<BR>&nbsp;&nbsp;&nbsp;&nbsp;&nbsp;Zamolio sam vozača da stane pored spomenika, ako nema ništa protiv, kako bi se dobila neka predstava o razmerama. A zatim ga zamolih da obriše malo snega kako bi se videla imena upokojenih.
<BR>&nbsp;&nbsp;&nbsp;&nbsp;&nbsp;Obrisao ga je.
<BR>&nbsp;&nbsp;&nbsp;&nbsp;&nbsp;I, tako mi Boga, tu na stubu je bila dvadeset centimetara visoka reč:
<BR>&nbsp;&nbsp;&nbsp;&nbsp;&nbsp;MAJKA
</P></TD></TR></TABLE>
<P class="next">
<A HREF=p30.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
