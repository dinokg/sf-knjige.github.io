<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>1. DAN KAD JE SVETU DOŠAO KRAJ
<P>&nbsp;&nbsp;&nbsp;&nbsp;&nbsp;Zovite me Jona. Tako su činili moji roditelji, ili gotovo tako. Zvali su me Džon.
<BR>&nbsp;&nbsp;&nbsp;&nbsp;&nbsp;Jona - Džon - i da sam bio Sem, ipak bih bio Jona ne zato što sam za druge bio baksuz, već zato što me je neko ili nešto prisililo da se u određeno vreme nađem na određenim mestima, nepogrešivo. Transport i motivi, i konvencionalni i neobični, bili su obezbeđeni. I, po planu, svake ugovorene sekunde, na svakom ugovorenom mestu; tamo je bio ovaj Jona.
<BR>&nbsp;&nbsp;&nbsp;&nbsp;&nbsp;Čujte:
<BR>&nbsp;&nbsp;&nbsp;&nbsp;&nbsp;Kad sam bio mlađi - pre dve žene, pre 250 000 cigareta, pre 3 000 litara pića...
<BR>&nbsp;&nbsp;&nbsp;&nbsp;&nbsp;Kad sam bio mnogo mlađi počeo sam da prikupljam materijal za knjigu koja bi se zvala Dan kad je svetu došao kraj.
<BR>&nbsp;&nbsp;&nbsp;&nbsp;&nbsp;Trebalo je da knjiga bude dokumentarna.
<BR>&nbsp;&nbsp;&nbsp;&nbsp;&nbsp;Trebalo je da knjiga bude svedočanstvo o tome šta su značajni Amerikanci radili na dan kad je prva atomska bomba bačena na Hirošimu u Japanu.
<BR>&nbsp;&nbsp;&nbsp;&nbsp;&nbsp;Trebalo je da to bude hrišćanska knjiga. Tada sam bio hrišćanin.
<BR>&nbsp;&nbsp;&nbsp;&nbsp;&nbsp;Sada sam bokononist.
<BR>&nbsp;&nbsp;&nbsp;&nbsp;&nbsp;I onda bih bio bokononist da je bilo nekog ko bi me naučio Bokononovim gorko-slatkim lažima. Ali bokononizam je bio nepoznat izvan šljunkovitih plaža i koralnih grebena koji okružuju ovo ostrvo u Karipskom moru, Republiku San Lorenco.
<BR>&nbsp;&nbsp;&nbsp;&nbsp;&nbsp;Mi bokononisti verujemo da je ljudski rod organizovan u timove, timove koji izvršavaju Božju Volju nikad ne otkrivši šta čine. Bokonon takav tim naziva karas, a kan-kan, oruđe koje me je dovelo baš u moj lični karas bila je knjiga koju nikad nisam dovršio, knjiga koja je trebalo da se zove Dan kad je svetu došao kraj.
</P></TD></TR></TABLE>
<P class="next">
<A HREF=p2.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
