<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>121. SPORO ODGOVARAM
<P>&nbsp;&nbsp;&nbsp;&nbsp;&nbsp;"Kakav cinik", rekoh zapanjeno. Digao sam oči s poruke i pogledao unaokolo po udolini ispunjenoj smrću. "Je l' on negde ovde?"
<BR>&nbsp;&nbsp;&nbsp;&nbsp;&nbsp;"Ne vidim ga", blago reče Mona. Nije bila ni potištena ni gnevna. U stvari, izgledala je kao da je na ivici smeha. "Uvek je govorio da nikad neće postupati prema sopstvenim savetima, zato što zna da su bezvredni."
<BR>&nbsp;&nbsp;&nbsp;&nbsp;&nbsp;"Za njega bi bilo bolje da je ovde!" rekoh ogorčeno. "Pomisli na drskost tog čoveka - svim ovim ljudima savetovao je da se ubiju!"
<BR>&nbsp;&nbsp;&nbsp;&nbsp;&nbsp;Mona se sada nasmejala. Nikad je nisam čuo da se smeje. Njen smeh je bio zapanjujuće dubok i hrapav.
<BR>&nbsp;&nbsp;&nbsp;&nbsp;&nbsp;"Tebi je to smešno?"
<BR>&nbsp;&nbsp;&nbsp;&nbsp;&nbsp;Lenjo je podigla ruke. "Sve je to vrlo jednostavno, prosto tako. To za mnoge vrlo jednostavno rešava tolike stvari."
<BR>&nbsp;&nbsp;&nbsp;&nbsp;&nbsp;Pa nastavi da šeta među okamenjenim hiljadama i dalje se smejući. Negde na pola puta uz padinu zastala je i okrenula se ka meni. Doviknula mi je odozgo: "Kad bi mogao, da li bi poželeo da neko od njih ponovo oživi? Brzo mi odgovori.
<BR>&nbsp;&nbsp;&nbsp;&nbsp;&nbsp;Nisi dovoljno brz sa svojim odgovorom", vragolasto mi je doviknula pošto je prošlo pola minuta. Još se pomalo smejući prstom je dodirnula zemlju, uspravila se i prstom dodirnula usne i umrla.
<BR>&nbsp;&nbsp;&nbsp;&nbsp;&nbsp;Da li sam plakao? Kažu da jesam. H. Lou Krozbi i njegova Hejzl i mali Njutn Heniker naišli su na mene dok sam se teturao putem. Bili su u jednom bolivarskom taksiju koji je oluja poštedela. Pričali su mi da sam plakao. Hejzl je takođe plakala, od radosti što sam živ.
<BR>&nbsp;&nbsp;&nbsp;&nbsp;&nbsp;Nagovorili su me da uđem u taksi.
<BR>&nbsp;&nbsp;&nbsp;&nbsp;&nbsp;Hejzl me obgrlila rukom. "Sad si s Kevom. Nema šta da brineš."
<BR>&nbsp;&nbsp;&nbsp;&nbsp;&nbsp;Pustio sam da mi se glava isprazni. Zatvorio sam oči. S dubokim, idiotskim olakšanjem naslonih se na tu punačku, znojavu seosku ludu.
</P></TD></TR></TABLE>
<P class="next">
<A HREF=p122.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
