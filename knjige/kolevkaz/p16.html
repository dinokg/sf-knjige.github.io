<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>16. NATRAG U OBDANIŠTE
<P>&nbsp;&nbsp;&nbsp;&nbsp;&nbsp;Uspeli smo se uz četiri granitna stepenika pred istraživačkom laboratorijom. Sama zgrada bila je od neukrašene cigle, šest spratova visoka. Prošli smo između dva teško naoružana čuvara na ulazu.
<BR>&nbsp;&nbsp;&nbsp;&nbsp;&nbsp;Čuvaru levo gospođica Pefko pokazala je ružičastu značku poverljivo na vršku svoje leve sise.
<BR>&nbsp;&nbsp;&nbsp;&nbsp;&nbsp;Čuvaru s naše desne strane dr Brid je pokazao crnu značku vrhunska tajna na svom mekom reveru. Dr Brid me je, ceremonijalno, obgrlio, u stvari me ne dodirujući, pokazujući čuvarima da sam pod njegovom uzvišenom zaštitom i kontrolom.
<BR>&nbsp;&nbsp;&nbsp;&nbsp;&nbsp;Nasmešio sam se jednom od čuvara. Nije mi uzvratio osmeh. Ništa, ama baš ništa što je u vezi s nacionalnom bezbednošću nije smešno.
<BR>&nbsp;&nbsp;&nbsp;&nbsp;&nbsp;Dr Brid, gospodica Pefko i ja misaono smo išli ka liftovima kroz veliko predvorje laboratorije.
<BR>&nbsp;&nbsp;&nbsp;&nbsp;&nbsp;"Zamolite doktora Horvata da vam katkad nešto objasni", reče dr Brid gospođici Pefko. "Videćete da ćete dobiti lep, jasan odgovor."
<BR>&nbsp;&nbsp;&nbsp;&nbsp;&nbsp;"Morao bi da se vrati u prvi razred - možda čak u obdanište", reče ona. "Mnogo toga sam propustila."
<BR>&nbsp;&nbsp;&nbsp;&nbsp;&nbsp;"Svi smo mi mnogo propustili", složio se dr Brid. "Svi bi pametno učinili da počnemo iz početka, ponajbolje sa obdaništem."
<BR>&nbsp;&nbsp;&nbsp;&nbsp;&nbsp;Posmatrali smo laboratorijsku službenicu sa prijemnog kako pušta u pogon mnoge poučne eksponate duž zidova predvorja. Službenica sa prijemnog bila je visoka, mršava devojka - ledena, bleda. Na njen britki dodir žmirkale su lampice, okretali se točkovi, zvonila zvonca.
<BR>&nbsp;&nbsp;&nbsp;&nbsp;&nbsp;"Mađija", izjavi gospođica Pefko.
<BR>&nbsp;&nbsp;&nbsp;&nbsp;&nbsp;"Žao mi je što čujem člana laboratorijine porodice kako upotrebljava tu ogavnu, srednjovekovnu reč", izjavi dr Brid. "Svaki od ovih eksponata objašnjava samog sebe. Oni su oblikovani tako da ne mistifikuju. Oni su sušta antiteza mađije."
<BR>&nbsp;&nbsp;&nbsp;&nbsp;&nbsp;"Sušta - šta - madije?"
<BR>&nbsp;&nbsp;&nbsp;&nbsp;&nbsp;"Potpuna suprotnost mađije."
<BR>&nbsp;&nbsp;&nbsp;&nbsp;&nbsp;"To, po meni, ne možete dokazati."
<BR>&nbsp;&nbsp;&nbsp;&nbsp;&nbsp;Dr Brid je izgledao malčice ozlovoljen. "Pa", reče, "mi ne želimo da mistifikujemo. Bar nam to priznajte."
</P></TD></TR></TABLE>
<P class="next">
<A HREF=p17.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
