<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>22. SARADNIK ŽUTE ŠTAMPE
<P>&nbsp;&nbsp;&nbsp;&nbsp;&nbsp;"Da li takva stvar postoji?" upitao sam.
<BR>&nbsp;&nbsp;&nbsp;&nbsp;&nbsp;"Ne, ne, ne, ne", reče dr Brid, opet izgubivši strpljenje sa mnom. "Sve ovo sam vam ispričao samo da biste dobili neki uvid u izuzetno novatorstvo metoda kojima je Feliks bio sklon da pristupi jednom starom problemu. To što sam vam upravo ispričao je ono što je on ispričao mornaričkom generalu koji ga je progonio s blatom.
<BR>&nbsp;&nbsp;&nbsp;&nbsp;&nbsp;Feliks je svakog dana jeo sam tu u restoranu. Pravilo je bilo da niko ne seda s njim i ne prekida tok njegovih misli. Ali je momarički general provalio unutra, prineo stolicu i počeo da govori o blatu. Ono što sam vam ispričao bio je Feliksov odgovor na brzinu."
<BR>&nbsp;&nbsp;&nbsp;&nbsp;&nbsp;"Ta - ta stvar zaista ne postoji?"
<BR>&nbsp;&nbsp;&nbsp;&nbsp;&nbsp;"Upravo sam vam rekao da je nema!" vatreno uzviknu dr Brid. "Feliks je ubrzo potom umro! A da ste slušali ono što sam pokušao da vam ispričam o čistim istraživačima ne biste postavili takvo pitanje! Čisti istraživači rade na onome što opčinjava njih, a ne na onom što opčinjava druge."
<BR>&nbsp;&nbsp;&nbsp;&nbsp;&nbsp;"Stalno mislim na tu močvaru..."
<BR>&nbsp;&nbsp;&nbsp;&nbsp;&nbsp;"Možete prestati da mislite na nju! Sve što sam močvarom hteo da naglasim, naglasio sam."
<BR>&nbsp;&nbsp;&nbsp;&nbsp;&nbsp;"Ako su se potočići koji teku kroz močvaru zamrzli kao led-devet, šta je s rekama i jezerima koje napajaju potočići?"
<BR>&nbsp;&nbsp;&nbsp;&nbsp;&nbsp;"Zamrzli bi se. Ali led-devet ne postoji."
<BR>&nbsp;&nbsp;&nbsp;&nbsp;&nbsp;"A okeani što ih napajaju zarmznute reke?"
<BR>&nbsp;&nbsp;&nbsp;&nbsp;&nbsp;"Naravno da bi se zamrzli", obrecnu se on. "Pretpostavljam da ćete sad odjuriti na tržište sa senzacionalnom pričom o ledu-devet. Ponavljam vam da on uopšte ne postoji!"
<BR>&nbsp;&nbsp;&nbsp;&nbsp;&nbsp;"A izvori koji napajaju zamrznuta jezera i potoke, i sva podzemna voda što napaja izvore?"
<BR>&nbsp;&nbsp;&nbsp;&nbsp;&nbsp;"Do đavola, zamrzli bi se!" uzviknu on. "No da sam znao da ste saradnik žute štampe", reče značajno, ustajući, "ne bih na vas utrošio ni minuta!"
<BR>&nbsp;&nbsp;&nbsp;&nbsp;&nbsp;"A kiša?"
<BR>&nbsp;&nbsp;&nbsp;&nbsp;&nbsp;"Kad pada, zamrzla bi se u tvrde klinove leda-devet - i to bi bio kraj sveta! Takođe i kraj intervjua! Do viđenja!"
</P></TD></TR></TABLE>
<P class="next">
<A HREF=p23.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
