<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>97. SMRDLJIVI HRIŠĆANIN
<P>&nbsp;&nbsp;&nbsp;&nbsp;&nbsp;'Papa' Moncano i njegova nemilosrdna bolest ležali su u krevetu napravljenom od zlatnog čamca - krma, konopac za privezivanje, viljuške za vesla, i sve ostalo, a sve pozlaćeno. Njegov krevet je bio čamac za spasavanje sa stare Bokononove škune, Damine cipelice; to je bio čamac za spasavanje koji je nekad davno doneo Bokonona i desetara Mek Kejba na San Lorenco.
<BR>&nbsp;&nbsp;&nbsp;&nbsp;&nbsp;Zidovi sobe bili su beli. Ali je od 'Pape' zračio tako vreo i jasan bol da su zidovi izgledali zapljusnuti jarosnim crvenilom.
<BR>&nbsp;&nbsp;&nbsp;&nbsp;&nbsp;Od struka nagore bio je neodeven, a njegov sjaktavi trbuh sav u čvorovima. Stomak mu je podrhtavao kao namreškano jedro.
<BR>&nbsp;&nbsp;&nbsp;&nbsp;&nbsp;Oko vrata je nosio lanac na kome je visio cilindar veličine patrone sačme. Pretpostavljao sam da je sadržina cilindra neka čudotvorna amajlija. Pogrešio sam. Sadržina ja bila iver leda-devet.
<BR>&nbsp;&nbsp;&nbsp;&nbsp;&nbsp;'Papa' je jedva govorio. Zubi su mu cvokotali i disao je nekontrolisano.
<BR>&nbsp;&nbsp;&nbsp;&nbsp;&nbsp;Izmučena 'Papina' glava ležala ja zavaljena na pramcu čamca.
<BR>&nbsp;&nbsp;&nbsp;&nbsp;&nbsp;Monin ksilofon stajao je blizu kreveta. Očigledno je prethodne večeri muzikom pokušavala da umiri 'Papu'.
<BR>&nbsp;&nbsp;&nbsp;&nbsp;&nbsp;"'Papa'?" prošaputao je Frenk.
<BR>&nbsp;&nbsp;&nbsp;&nbsp;&nbsp;"Zbogom", prodahta 'Papa', iskolačenih očiju koje više ne vide.
<BR>&nbsp;&nbsp;&nbsp;&nbsp;&nbsp;"Doveo sam prijatelja."
<BR>&nbsp;&nbsp;&nbsp;&nbsp;&nbsp;"Zbogom."
<BR>&nbsp;&nbsp;&nbsp;&nbsp;&nbsp;"On će biti sledeći predsednik San Lorenca. Biće mnogo bolji predsednik nego što bih ja bio."
<BR>&nbsp;&nbsp;&nbsp;&nbsp;&nbsp;"Led!" progrca 'Papa'.
<BR>&nbsp;&nbsp;&nbsp;&nbsp;&nbsp;"Stalno traži led", reče fon Kenigsvald. "Kad donesemo - on ga neće."
<BR>&nbsp;&nbsp;&nbsp;&nbsp;&nbsp;'Papa' je zakolutao očima. Opustio je vrat i skinuo težinu tela s temena. Onda je ponovo savio vrat unazad. "Nije važno", reče, "ko je predsednik..." Nije završio.
<BR>&nbsp;&nbsp;&nbsp;&nbsp;&nbsp;Završio sam umesto njega. "San Lorenca?"
<BR>&nbsp;&nbsp;&nbsp;&nbsp;&nbsp;"San Lorenca", složi se on. Uspeo je da se iskrivljeno nasmeši. "Nek' je sa srećom!" prokrklja.
<BR>&nbsp;&nbsp;&nbsp;&nbsp;&nbsp;"Hvala, gospodine", rekoh ja.
<BR>&nbsp;&nbsp;&nbsp;&nbsp;&nbsp;"Nije važno! Bokonon. Dovedite Bokonona."
<BR>&nbsp;&nbsp;&nbsp;&nbsp;&nbsp;Pokušao sam da vešto odgovorim na ovo poslednje. Setio sam se kako zarad narodnog veselja treba uvek goniti a nikad ne uhvatiti Bokonona. "Ja ću ga uhvatiti."
<BR>&nbsp;&nbsp;&nbsp;&nbsp;&nbsp;"Kažite mu..."
<BR>&nbsp;&nbsp;&nbsp;&nbsp;&nbsp;Nagnuo sam se bliže kako bih čuo 'Papinu' poruku Bokononu.
<BR>&nbsp;&nbsp;&nbsp;&nbsp;&nbsp;"Kažite mu da žalim što ga nisam ubio", reče 'Papa'.
<BR>&nbsp;&nbsp;&nbsp;&nbsp;&nbsp;"Hoću."
<BR>&nbsp;&nbsp;&nbsp;&nbsp;&nbsp;"Vi ga ubijte."
<BR>&nbsp;&nbsp;&nbsp;&nbsp;&nbsp;"Razumem!"
<BR>&nbsp;&nbsp;&nbsp;&nbsp;&nbsp;'Papa' je dovoljno ovladao glasom da ovaj zazvuči zapovednički. "Stvarno ga ubijte!"
<BR>&nbsp;&nbsp;&nbsp;&nbsp;&nbsp;Na to nisam ništa rekao. Nisam imao volje da ikoga ubijem.
<BR>&nbsp;&nbsp;&nbsp;&nbsp;&nbsp;"On ljude podučava lažima i lažima i lažima. Ubijte ga i ljudima recite istinu."
<BR>&nbsp;&nbsp;&nbsp;&nbsp;&nbsp;"Razumem!"
<BR>&nbsp;&nbsp;&nbsp;&nbsp;&nbsp;"Vi i Heniker, vi ih podučavajte nauci."
<BR>&nbsp;&nbsp;&nbsp;&nbsp;&nbsp;"Da, gospođine, hoćemo", obećao sam.
<BR>&nbsp;&nbsp;&nbsp;&nbsp;&nbsp;"Nauka je magija koja deluje."
<BR>&nbsp;&nbsp;&nbsp;&nbsp;&nbsp;Ućutao je, opustio se, zatvorio oči. A onda je prošaputao: "Predsmrtni obred."
<BR>&nbsp;&nbsp;&nbsp;&nbsp;&nbsp;Fon Kenigsvald je pozvao unutra dr Voks Humanu. Dr Humana je izvadio svoje umireno pile iz kutije za šešire, spremajući se da obavi hrišćanski predsmrtni obred onako kako ga on razume.
<BR>&nbsp;&nbsp;&nbsp;&nbsp;&nbsp;'Papa' je otvorio oko. "Ne ti", iskezio se na dr Humanu. "Izlazi napolje!"
<BR>&nbsp;&nbsp;&nbsp;&nbsp;&nbsp;"Molim, gospodine?" upita dr Humana.
<BR>&nbsp;&nbsp;&nbsp;&nbsp;&nbsp;"Ja sam bokononističke vere", prošišta 'Papa'. "Vuci se napolje, ti smrdljivi hrišćanine."
</P></TD></TR></TABLE>
<P class="next">
<A HREF=p98.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
