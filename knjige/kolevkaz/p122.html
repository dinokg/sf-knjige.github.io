<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>122. ŠVAJCARSKA PORODICA ROBINZON
<P>&nbsp;&nbsp;&nbsp;&nbsp;&nbsp;Odveli su me do onoga što je ostalo od kuće Frenklina Henikera na vrhu vodopada. Ostatak je predstavljala pećina ispod vodopada koja je postala neka vrsta igloa pod prozračnom, plavičaso-belom kupolom leda-devet.
<BR>&nbsp;&nbsp;&nbsp;&nbsp;&nbsp;Domaćinstvo se sastojalo od Frenka, malog Njutna i Krozbijevih. Preživeli su u tamnici palate, mnogo plićoj i neprijatnijoj od podzemne ćelije. Napustili su je čim su se vetrovi smirili, dok smo Mona i ja ostali još tri dana pod zemljom.
<BR>&nbsp;&nbsp;&nbsp;&nbsp;&nbsp;Tako se dogodilo da zateknu čudotvorni taksi kako ih čeka pod svodom vratnica palate. Našli su kutiju bele boje i Frenk je na vratima taksija nacrtao bele zvezde, a na krovu ispisao velefolonska slova: SAD.
<BR>&nbsp;&nbsp;&nbsp;&nbsp;&nbsp;"A boju ste ostavili pod svodom", rekoh.
<BR>&nbsp;&nbsp;&nbsp;&nbsp;&nbsp;"Otkud znate?" upita Krozbi.
<BR>&nbsp;&nbsp;&nbsp;&nbsp;&nbsp;"Naišao je neko drugi i napisao pesmu."
<BR>&nbsp;&nbsp;&nbsp;&nbsp;&nbsp;Nisam se odmah raspitivao kako su završili Anđela Heniker Koners i Filip i Džulijan Kasl, jer bih onda odmah morao da govorim o Moni. Još nisam bio spreman za to.
<BR>&nbsp;&nbsp;&nbsp;&nbsp;&nbsp;Pogotovu nisam hteo da razgovaram o Moninoj smrti, jer su, dok smo se vozili taksijem, Krozbijevi i mali Njutn izgledali tako nedolično veseli.
<BR>&nbsp;&nbsp;&nbsp;&nbsp;&nbsp;Hejzl mi je odgonetnula veselost. "Čekajte dok vidite kako živimo. Imamo raznoraznih dobrih stvari za jelo. Kad god nam zatreba vode samo naložimo vatru i otopimo je. Švajcarska porodica Robinzon - tako smo sebe nazvali."
</P></TD></TR></TABLE>
<P class="next">
<A HREF=p123.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
