<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>100. ODE FRENK U PODZEMLJE
<P>&nbsp;&nbsp;&nbsp;&nbsp;&nbsp;Ali 'Papa' nije umro i otišao u raj - ne tada. Upitao sam Frenka koji bi bio najbolji trenutak za objavu mog uzdizanja na predsednički položaj. Nije bio od pomoći, nije imao nikakvih predloga; sve je prepuštao meni.
<BR>&nbsp;&nbsp;&nbsp;&nbsp;&nbsp;"Mislio sam da ćete me podržati", zamerio sam.
<BR>&nbsp;&nbsp;&nbsp;&nbsp;&nbsp;"Kad je reč o tehničkim stvarima." Frenk je u tome bio određen. Nisam smeo da ugrožavam njegov integritet tehničara; nisam smeo tražiti da napušta okvire svog posla.
<BR>&nbsp;&nbsp;&nbsp;&nbsp;&nbsp;"Tako."
<BR>&nbsp;&nbsp;&nbsp;&nbsp;&nbsp;"Nemam ništa protiv toga kako ćete postupati s ljudima. To je vaša odgovornost."
<BR>&nbsp;&nbsp;&nbsp;&nbsp;&nbsp;Ova Frenkova iznenadna abdikacija od svega što ima veze s ljudima porazila me je i razljutila, i rekoh mu, nameravajući da budem satiričan: "Da li biste onda hteli da mi kažete šta je, na čisto tehničkom planu, planirano za ovaj dan nad danima?"
<BR>&nbsp;&nbsp;&nbsp;&nbsp;&nbsp;Dobio sam strogo tehnički odgovor. "Popravka električne centrale i priređivanje vazduhoplovne egzibicije."
<BR>&nbsp;&nbsp;&nbsp;&nbsp;&nbsp;"Dobro! Znači da će jadan od mojih prvih predsedničkih trijumfa biti vraćanje električne struje mom narodu."
<BR>&nbsp;&nbsp;&nbsp;&nbsp;&nbsp;Frenk u tome nije video ništa smešno. Salutirao je. "Gospodine, pokušaću. Gospodine, za vas ću dati sve od sebe. Ne mogu da garantujem koliko će potrajati dok opet ne dobijemo energiju."
<BR>&nbsp;&nbsp;&nbsp;&nbsp;&nbsp;"To je ono što želim - energičnu zemlju."
<BR>&nbsp;&nbsp;&nbsp;&nbsp;&nbsp;"Gospodine, daću sve od sebe." Frenk je opet salutirao.
<BR>&nbsp;&nbsp;&nbsp;&nbsp;&nbsp;"A vazduhoplovna egzibicija?" upitao sam. "Šta je to?"
<BR>&nbsp;&nbsp;&nbsp;&nbsp;&nbsp;Dobio sam još jedan udrvenčen odgovor. "Gospodine, danas popodne u jedan sat šest aviona vazdušnih snaga San Lorenca proleteće pored ove palate i gađati mete u vodi. To je deo proslave Dana stotine mučenika za demokratiju. Takođe, američki ambasador namerava da baci venac u more."
<BR>&nbsp;&nbsp;&nbsp;&nbsp;&nbsp;Tako sam, okvirno, odlučio da Frenk moju apoteozu najavi odmah nakon ceremonije s vencem i vazduhoplovne egzbicije.
<BR>&nbsp;&nbsp;&nbsp;&nbsp;&nbsp;"Šta mislite o tome?" rekoh Frenku.
<BR>&nbsp;&nbsp;&nbsp;&nbsp;&nbsp;"Gospodine, vi ste gazda."
<BR>&nbsp;&nbsp;&nbsp;&nbsp;&nbsp;"Mislim da bi bilo bolje da imam spremljen govor", rekoh. "I trebalo bi da bude nekog polaganja zakletve, kako bi sve izgledalo dostojanstveno, zvanično."
<BR>&nbsp;&nbsp;&nbsp;&nbsp;&nbsp;"Gospodine, vi ste gazda." Svaki put kad bi izgovorio ove reči izgledalo je da one dolaze iz sve veće udaljenosti, kao da Frenk silazi niz prečage merdevina u duboki bunar, dok sam ja primoran da ostanem gore.
<BR>&nbsp;&nbsp;&nbsp;&nbsp;&nbsp;I bolno shvatih kako moj pristanak da budem gazda daje Frenku slobodu da radi ono što najviše želi, da radi ono što je radio njegov otac: da prima počasti i materijalne udobnosti pri tom izbegavši ljudske odgovornosti. To je postigao silaskom u duhovnu podzemnu ćeliju.
</P></TD></TR></TABLE>
<P class="next">
<A HREF=p101.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
