<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>25. ONO NAJVAŽNIJE U VEZI S DR HENIKEROM
<P>&nbsp;&nbsp;&nbsp;&nbsp;&nbsp;Zasad toliko o vampeteru mog karasa.
<BR>&nbsp;&nbsp;&nbsp;&nbsp;&nbsp;Posle mog neprijatnog razgovora s dr Bridom u istraživačkoj laboratoriji Kompanije za sve livničko-kovačke radove, predat sam u ruke gospođice Faust. Njena naređenja glasila su da mi pokaže vrata. Ipak sam je nagovorio da mi prvo pokaže laboratoriju pokojnog dr Henikera.
<BR>&nbsp;&nbsp;&nbsp;&nbsp;&nbsp;Dok smo išli upitao sam je koliko dobro je poznavala dr Henikera. Odgovorila mi je iskreno i zanimljivo, a to začinila prijatnim osmehom.
<BR>&nbsp;&nbsp;&nbsp;&nbsp;&nbsp;"Mislim da je bilo nemoguće poznavati ga. Hoću da kažem, kad većina ljudi govori da nekog poznaje, dobro ili malo, oni govore o tajnama koje im jesu ili nisu bile rečene. Oni govore o intimnim stvarima, porodičnim stvarima, ljubavnim stvarima", reče mi ta fina stara dama. "Doktor Heniker je u svom životu imao sve te stvari, kao što ih mora imati svaki živ čovek, ali one za njega nisu bile ono najvažnije."
<BR>&nbsp;&nbsp;&nbsp;&nbsp;&nbsp;"Šta je bilo ono najvažnije?" upitao sam je.
<BR>&nbsp;&nbsp;&nbsp;&nbsp;&nbsp;"Doktor Brid mi stalno ponavlja da je za doktora Henikera najvažnija bila istina."
<BR>&nbsp;&nbsp;&nbsp;&nbsp;&nbsp;"Kao da se ne slažete."
<BR>&nbsp;&nbsp;&nbsp;&nbsp;&nbsp;"Ne znam da li se slažem ili ne. Jedino mi je teško da shvatim kako to istina, sama za sebe, može biti dovoljna čoveku."
<BR>&nbsp;&nbsp;&nbsp;&nbsp;&nbsp;Gospođica Faust je bila zrela za bokononizam.
</P></TD></TR></TABLE>
<P class="next">
<A HREF=p26.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
