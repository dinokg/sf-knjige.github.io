<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>108. FRENK NAM KAZUJE ŠTA DA RADIMO
<P>&nbsp;&nbsp;&nbsp;&nbsp;&nbsp;I onda nam se svima povraćalo.
<BR>&nbsp;&nbsp;&nbsp;&nbsp;&nbsp;Njutn je svakako uradio ono što je trebalo.
<BR>&nbsp;&nbsp;&nbsp;&nbsp;&nbsp;"Slažem se u potpunosti", rekoh Njutnu. Pa zarežah na Anđelu i Frenka: "Sad kad smo dobili Njutnovo mišljenje, želeo bih da čujem šta vas dvoje imate da kažete."
<BR>&nbsp;&nbsp;&nbsp;&nbsp;&nbsp;"Fuj", reče Anđela, zgrčivši se, plazeći jezik. Imala je zemljanu boju.
<BR>&nbsp;&nbsp;&nbsp;&nbsp;&nbsp;"Da li su to i vaša osećanja?" upita Frenka. "'Fuj?' Da li to izjavljujete, generale?"
<BR>&nbsp;&nbsp;&nbsp;&nbsp;&nbsp;Frenk je iskezio zube, a čvrsto ih stegao i kroz njih disao ubrzano i zviždukavo.
<BR>&nbsp;&nbsp;&nbsp;&nbsp;&nbsp;"Kao pas", promrmlja mali Njutn, gledajući nadole u fon Kenigsvalda.
<BR>&nbsp;&nbsp;&nbsp;&nbsp;&nbsp;"Kakav pas?"
<BR>&nbsp;&nbsp;&nbsp;&nbsp;&nbsp;Njutn prošaputa svoj odgovor, a u šapatu jedva da je bilo daha. Ali je akustičnost sobe s kamenim zidovima bila takva da smo svi čuli šapat tako razgovetno kao što bismo čuli zvonjavu kristalnog zvona.
<BR>&nbsp;&nbsp;&nbsp;&nbsp;&nbsp;"Na Badnje veče, kad je umro otac."
<BR>&nbsp;&nbsp;&nbsp;&nbsp;&nbsp;Njutn je govorio sam sa sobom. A kad sam zatražio da mi ispriča o psu u noći kad je umro njegov otac, pogledao me je kao da sam mu upao u san. Smatrao me je nebitnim.
<BR>&nbsp;&nbsp;&nbsp;&nbsp;&nbsp;Međutim, njegov brat i sestra spadali su u taj san. I u tom je košmaru razgovarao sa bratom; rekao je Frenku: "Ti si mu to dao.
<BR>&nbsp;&nbsp;&nbsp;&nbsp;&nbsp;Tako si dobio ovaj zgodan poslić, zar ne?" pitao je zapanjeni Njutn Frenka. "Šta si mu rekao - da imaš nešto bolje od hidrogenske bombe?"
<BR>&nbsp;&nbsp;&nbsp;&nbsp;&nbsp;Frenk nije pokazivao da je čuo. Napeto je razgledao sobu, ništa ne propuštajući. Rastavio je zube i pustio ih da brzo škljocaju, trepćući uz svaki škljocaj. Boja mu se vraćata. Evo šta je rekao.
<BR>&nbsp;&nbsp;&nbsp;&nbsp;&nbsp;"Slušajte, treba da pospremimo ovaj nered."
</P></TD></TR></TABLE>
<P class="next">
<A HREF=p109.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
