<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>58. TIRANIJA S RAZLIKOM
<P>&nbsp;&nbsp;&nbsp;&nbsp;&nbsp;"Novi osvajači San Lorenca imali su bar jednu odliku koja je odista bila nova", piše mladi Kasl. "Mek Kejb i Džonson su sanjali da od San Lorenca naprave Utopiju.
<BR>&nbsp;&nbsp;&nbsp;&nbsp;&nbsp;S tim ciljem Mek Kejb je reorganizovao ekonomiju i zakone.
<BR>&nbsp;&nbsp;&nbsp;&nbsp;&nbsp;Džonson je smislio novu religiju."
<BR>&nbsp;&nbsp;&nbsp;&nbsp;&nbsp;Kasl opet citira 'Kalipsa':
<BR>
<BR>&nbsp;&nbsp;&nbsp;&nbsp;&nbsp;"Hteo sam da izgleda
<BR>&nbsp;&nbsp;&nbsp;&nbsp;&nbsp;Da sve ima smisla;
<BR>&nbsp;&nbsp;&nbsp;&nbsp;&nbsp;Svi bi onda bili srećni
<BR>&nbsp;&nbsp;&nbsp;&nbsp;&nbsp;I živeli bez pritiska.
<BR>&nbsp;&nbsp;&nbsp;&nbsp;&nbsp;Stvorio sam zato laži
<BR>&nbsp;&nbsp;&nbsp;&nbsp;&nbsp;Što se lepo uklapaju,
<BR>&nbsp;&nbsp;&nbsp;&nbsp;&nbsp;I u ovom tužnom svetu
<BR>&nbsp;&nbsp;&nbsp;&nbsp;&nbsp;Postalo je k'o u raju."
<BR>
<BR>&nbsp;&nbsp;&nbsp;&nbsp;&nbsp;Dok sam čitao, neko me je povukao za rukav. Podigoh pogled.
<BR>&nbsp;&nbsp;&nbsp;&nbsp;&nbsp;Mali Njutn Heniker stajao je pored mene u prolazu. "Pomislio sam da biste možda želeli da se vratite u bar", reče, "i gucnete koju."
<BR>&nbsp;&nbsp;&nbsp;&nbsp;&nbsp;I tako smo gucnuli i trgnuli po koju, a Njutnu se dovoljno razvezao jezik da mi ispriča ponešto o Zinki, svojoj ruskoj prijateljici, igračici-kepecu. Rekao mi je da je njihovo ljubavno gnedzo bilo u kućici njegovog oca na Kejp Kodu.
<BR>&nbsp;&nbsp;&nbsp;&nbsp;&nbsp;"Možda nikad neću imati brak, ali sam bar imao medeni mesec."
<BR>&nbsp;&nbsp;&nbsp;&nbsp;&nbsp;Ispričao mi je o idiličnim časovima koje su zagrljeni proveli on i Zinka, sklupčani u Henikerovoj staroj beloj stolici od trske, u stolici okrenutoj ka moru.
<BR>&nbsp;&nbsp;&nbsp;&nbsp;&nbsp;I Zinka bi igrala za njega. "Zamislite ženu koja igra samo za mene."
<BR>&nbsp;&nbsp;&nbsp;&nbsp;&nbsp;"Vidim da ni za čim ne žalite."
<BR>&nbsp;&nbsp;&nbsp;&nbsp;&nbsp;"Slomila mi je srce. To mi se baš nije dopalo. Ali, to je bila cena. Na ovom svetu dobijate ono što ste platili." Predložio je otmenu zdravicu. Zaplakao je: "Za naše dragane i supruge."
</P></TD></TR></TABLE>
<P class="next">
<A HREF=p59.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
