<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>31. JOŠ JEDAN BRID
<P>&nbsp;&nbsp;&nbsp;&nbsp;&nbsp;Dok smo napuštali groblje taksista se zabrinuo za stanje groba svoje majke. Upitao je bi li mi smetalo da malo skrenemo kako bi ga pogledao.
<BR>&nbsp;&nbsp;&nbsp;&nbsp;&nbsp;Njegova majka bila je obeležena patetično malom pločom - što i nije važno.
<BR>&nbsp;&nbsp;&nbsp;&nbsp;&nbsp;A vozač me upita bi li mi smetalo još jedno malo skretanje, ovog puta do prodavnice nadgrobnih spomenika preko puta groblja.
<BR>&nbsp;&nbsp;&nbsp;&nbsp;&nbsp;Tada nisam bio bokononist te sam pristao malo zlovoljno. Naravno, kao bokononist veselo pristajem da idem bilo gde, na bilo čiji predlog. Kao što kaže Bokonon: "Predlozi za neobična putovanja su Božiji časovi igranja."
<BR>&nbsp;&nbsp;&nbsp;&nbsp;&nbsp;Firma preduzeća za nadgrobne spomenike glasila je Avram Brid i sinovi. Dok je vozač razgovarao s prodavcem muvao sam se među spomenicima - neispisanim spomenicima koji zasad ničemu nisu bili spomen.
<BR>&nbsp;&nbsp;&nbsp;&nbsp;&nbsp;Otkrio sam malu privatnu šalu u izložbenoj prostoriji: iznad kamenog anđela visila je grana imele. Na njegovom postolju bila je gomila kedrovih grančica a oko vrata je imao ogrlicu od sijaličica za jelku.
<BR>&nbsp;&nbsp;&nbsp;&nbsp;&nbsp;"Pošto je ovaj?" zapitao sam prodavca.
<BR>&nbsp;&nbsp;&nbsp;&nbsp;&nbsp;"Nije na prodaju. Ima sto godina. Isklesao ga je moj pradeda, Avram Brid."
<BR>&nbsp;&nbsp;&nbsp;&nbsp;&nbsp;"Toliko je stara ova radnja?"
<BR>&nbsp;&nbsp;&nbsp;&nbsp;&nbsp;"Jeste."
<BR>&nbsp;&nbsp;&nbsp;&nbsp;&nbsp;"A vi ste Brid?"
<BR>&nbsp;&nbsp;&nbsp;&nbsp;&nbsp;"Četvrta generacija na ovom istom mestu."
<BR>&nbsp;&nbsp;&nbsp;&nbsp;&nbsp;"Jel' vam neki rod doktor Asa Brid, direktor istraživačke laboratorije?"
<BR>&nbsp;&nbsp;&nbsp;&nbsp;&nbsp;"Brat." Reče da se zove Marvin Brid.
<BR>&nbsp;&nbsp;&nbsp;&nbsp;&nbsp;"Baš je svet mali", primetih.
<BR>&nbsp;&nbsp;&nbsp;&nbsp;&nbsp;"Jeste, kad ga smestite na groblje." Marvin Brid bio je prevejan i vulgaran čovek, bistar i sentimentalan.
</P></TD></TR></TABLE>
<P class="next">
<A HREF=p32.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
