<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>2. ZGODNO, ZGODNO, VRLO ZGODNO
<P>&nbsp;&nbsp;&nbsp;&nbsp;&nbsp;"Ako otkrijete da su se vaš i nečiji drugi život prepleli bez nekog vrlo logičnog osnova", piše Bokonon, "ta osoba može pripadati vašem karasu."
<BR>&nbsp;&nbsp;&nbsp;&nbsp;&nbsp;Na drugom mestu u Knjigama Bokononovim on nam kaže: "Čovek je stvorio tablu za igranje dame; Bog je stvorio karas." Time podrazumeva da se karas ne osvrće na nacionalna, institucionalna, poslovna, porodična i klasna ograničenja.
<BR>&nbsp;&nbsp;&nbsp;&nbsp;&nbsp;Oblik mu je neodreden, kao u amebe.
<BR>&nbsp;&nbsp;&nbsp;&nbsp;&nbsp;U svom 'Pedeset trećem kalipsu' Bokonon nas poziva da pevamo s njim:
<BR>
<BR>&nbsp;&nbsp;&nbsp;&nbsp;&nbsp;Oh, pijanac što drema
<BR>&nbsp;&nbsp;&nbsp;&nbsp;&nbsp;Na klupi u parku,
<BR>&nbsp;&nbsp;&nbsp;&nbsp;&nbsp;Lovac na lavove
<BR>&nbsp;&nbsp;&nbsp;&nbsp;&nbsp;U prašumskom mraku,
<BR>&nbsp;&nbsp;&nbsp;&nbsp;&nbsp;I zubar u Kini,
<BR>&nbsp;&nbsp;&nbsp;&nbsp;&nbsp;I engleska kraljica:
<BR>&nbsp;&nbsp;&nbsp;&nbsp;&nbsp;Svi su razne kockice
<BR>&nbsp;&nbsp;&nbsp;&nbsp;&nbsp;Jedinstvene slagalice.
<BR>&nbsp;&nbsp;&nbsp;&nbsp;&nbsp;Zgodno, zgodno; vrlo zgodno;
<BR>&nbsp;&nbsp;&nbsp;&nbsp;&nbsp;Zgodno, zgodno, vrlo zgodno;
<BR>&nbsp;&nbsp;&nbsp;&nbsp;&nbsp;Zgodno, zgodno, vrlo zgodno
<BR>&nbsp;&nbsp;&nbsp;&nbsp;&nbsp;Tako mnogo raznih ljudi
<BR>&nbsp;&nbsp;&nbsp;&nbsp;&nbsp;Toliko je srodno.
</P></TD></TR></TABLE>
<P class="next">
<A HREF=p3.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
