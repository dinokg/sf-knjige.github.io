<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>32.
<P>&nbsp;&nbsp;&nbsp;&nbsp;&nbsp;Duboka rika okeana.
<BR>&nbsp;&nbsp;&nbsp;&nbsp;&nbsp;Razbijanje talasa o obale silnije nego što to um može da predstavi.
<BR>&nbsp;&nbsp;&nbsp;&nbsp;&nbsp;Nema grmljavina dubina.
<BR>&nbsp;&nbsp;&nbsp;&nbsp;&nbsp;A između toga, prizivanje glasova, a ipak ne glasova, pevuckava zvonjava, polureči, napola artikulisane pesme misli.
<BR>&nbsp;&nbsp;&nbsp;&nbsp;&nbsp;Pozdravi, talasi pozdrava što klize u nerazaznatljivo, reči koje se razbijaju skupa.
<BR>&nbsp;&nbsp;&nbsp;&nbsp;&nbsp;Udari tuge o obale Zemlje.
<BR>&nbsp;&nbsp;&nbsp;&nbsp;&nbsp;Talasi radosti - gde? Svet neopisivo otkriven, neopisivo dosegnut, neopisivo mokar, pesma vode.
<BR>&nbsp;&nbsp;&nbsp;&nbsp;&nbsp;I sada fuga glasova, žamor objašnjenja, o neizbežnoj katastrofi, o svetu za uništenje, naletu bespomoćnosti, grčevima očajanja, samrtnom propadanju, pa ponovo prekid reči.
<BR>&nbsp;&nbsp;&nbsp;&nbsp;&nbsp;A onda trzaj nade, pronalaženje Zemlje senke u nagoveštajima zakrivljenog vremena, utonule dimenzije, potezanje paralela, duboko potezanje, kovitlac volje, njegov zalet i cepanje, let. Nova Zemlja dovučena kao zamena, delfini nestali.
<BR>&nbsp;&nbsp;&nbsp;&nbsp;&nbsp;Zatim, zapanjujuće, samotni glas, sasvim jasan.
<BR>&nbsp;&nbsp;&nbsp;&nbsp;&nbsp;"Ovaj akvarijum vam je darivala kampanja 'Spasimo ljudska bića'. Želimo vam zbogom."
<BR>&nbsp;&nbsp;&nbsp;&nbsp;&nbsp;I potom zvuk dugih, teških, savršeno sivih tela dok se kovitlaju prema neznanim, bezdanim dubinama, uz tihi kikot.
</P></TD></TR></TABLE>
<P class="next">
<A HREF=p34.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
