<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>NJIMA DUGUJEM ZAHVALNOST
<P>&nbsp;&nbsp;&nbsp;&nbsp;&nbsp;Sogo Iši, japanski režiser koji me je upoznao sa Utvrđenim gradom u Kaulunu preko fotografija Riučija Mijamotoa. Iši-san je došao na zamisao da tamo snimimo naučnofantastični film. Njegovu ideju nikada nismo ostvarili, ali je Utvrđeni grad nastavio da me opseda, iako sam o njemu znao samo ono što sam mogao da zaključim na osnovu čudesnih Mijamotoovih snimaka, koji su mi potom veoma pomogli da zamislim Most u mom romanu Virtuelna svetlost.
<BR>&nbsp;&nbsp;&nbsp;&nbsp;&nbsp;Arhitekt Ken Vajnberg ukazao mi je na članak o Utvrđenom gradu objavljen u 'Arhitektonskoj reviji', gde sam prvi put pročitao o Gradu Tame, sjajnoj zbirci koju su uredili Greg Žirar i Jan Lembrot (Watermark, London, 1993.). Džon Džarold veoma je ljubazno uredio da dobijem primerak ove zbirke iz Londona.
<BR>&nbsp;&nbsp;&nbsp;&nbsp;&nbsp;Sve što znam o poslu sečenja prstiju na nogama dugujem memoarima o kriminalnoj karijeri Marka Brendona 'Sekača' Rida (Sekač iznutra, Sly Ink, Australija, 1991.). Gospodin Rid je kudikamo jeziviji od Blekvela, a ima i koje uvo manje od njega.
<BR>&nbsp;&nbsp;&nbsp;&nbsp;&nbsp;Plemena brzine Kena Taroua Grinfilda (Harper Collins, Njujork, 1994.) obilato su nahranila moje snove o Lejnijevoj bolesti putovanja.
<BR>&nbsp;&nbsp;&nbsp;&nbsp;&nbsp;Stiven P. ('Pomirljivost') Braun bio je više meseci moj suvozač u radu na knjizi, svakodnevno, a ponekad i češće, dajući mišljenje o ovome ili onome, čineći to sa plemenitim razumevanjem dok sam mu ja slao faksom izluđujuće mećave nepovezanih odlomaka koje je on nekako trebalo da protumači kao 'napredovanje'. Njegova nepresušna ohrabrenja i naizgled beskrajno strpljenje bili su krajnje neophodni za dovršenje ove knjige.
<BR>&nbsp;&nbsp;&nbsp;&nbsp;&nbsp;Moji izdavači, sa obe strane Atlantika, takođe su pokazali veliko strpljenje, i ja im zahvaljujem na tome.
</P></TD></TR></TABLE>
<P class="next">
<A HREF=p2.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
