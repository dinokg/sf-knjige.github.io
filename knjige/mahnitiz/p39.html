<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>7. OKVIRI
<P>&nbsp;&nbsp;&nbsp;&nbsp;&nbsp;U jednom okviru pokazatelja, Klin se kovitla ogromnom ugaonom brzinom, hitajući na samoj ivici brzine svetlosti.
<BR>&nbsp;&nbsp;&nbsp;&nbsp;&nbsp;U drugom, matematičkom okviru, stoji nepokretno u geometrijskoj višesturkosti. Miran i nem. Oko njega se stiču linije ispresavijanog prostor-vremena.
<BR>&nbsp;&nbsp;&nbsp;&nbsp;&nbsp;Tako gledano, uprkos ogromnim pomacima i moćnim silama, Klin je ostrvo smirene stabilnosti. Gravitaciono zračenje iz crne rupe svetluca oko njegovih nejasnih obrisa.
<BR>&nbsp;&nbsp;&nbsp;&nbsp;&nbsp;Talasi poskakuju. Spori i laki. Torzioni napon poigrava kao nežna paučina duž glatkih, pulsirajućih ispupčenja.
<BR>&nbsp;&nbsp;&nbsp;&nbsp;&nbsp;Taj pritisak čuva Klin od svih rasipanja. Tako traje tokom perioda čija dužina - ili trajanje - zavise od lokalne geometrije posmatrača.
<BR>&nbsp;&nbsp;&nbsp;&nbsp;&nbsp;U nekom drugom okviru pokazatelja, Klin je uhvaćen u beskonačnu, divlju borbu protiv crne rupe.
<BR>&nbsp;&nbsp;&nbsp;&nbsp;&nbsp;Sile se upinju. Jedač želi da jede. Klin se zaglavljuje između Jedačevih vilica. Drži ih otvorene. Nalazi izlaz. Spasava se.
<BR>&nbsp;&nbsp;&nbsp;&nbsp;&nbsp;I sve to je tačno.
<BR>&nbsp;&nbsp;&nbsp;&nbsp;&nbsp;Sve je samo okvir. Istina je suma svih okvira.
<BR>&nbsp;&nbsp;&nbsp;&nbsp;&nbsp;Niz linije magnetnog polja koje opasuju Klin, elastične ali neprekidne, putuju talasići ustalasane složenosti. Nose informacije na jedini način koji može da prodre kroz začvoreno tkanje Klina.
<BR>&nbsp;&nbsp;&nbsp;&nbsp;&nbsp;Duž tih tankih niti - žilavih, izuvijanih žila kucavica - mehanička civilizacija razgovara sa svojim izaslanikom. Mašinske inteligencije sakupljaju se u pakete, stvarajući kližuće nizove podataka. Tako lebde nad površinom ogromnog diska, u večitoj izmaglici snažnog zračenja. Ti lebdeći umovi koriste zaštitu od keramike i metala.
<BR>&nbsp;&nbsp;&nbsp;&nbsp;&nbsp;Talasanjem linija magnetnog polja razgovaraju sa svojim izaslanikom. Šuplji glasovi niz ogroman bunar.
<BR>&nbsp;&nbsp;&nbsp;&nbsp;&nbsp;Na dnu ih čuje usamljeno stvorenje. Odgovara. Uvek u raskoraku, izaslanik mora i da raspravlja i da deluje. Pošto je ponovo podelio svoju inteligenciju, svakom od ovih zadataka dodeljuje po jedan deo.
<BR>&nbsp;&nbsp;&nbsp;&nbsp;&nbsp;On ne uživa kao njegovi gospodari, koji lebde u veličanstvenoj izdvojenosti. On mora da trpi struganje i drobljenje predela unutar Klina. Da traži, uvek da traži.
<BR>&nbsp;&nbsp;&nbsp;&nbsp;&nbsp;Svi učesnici u raspravi misle brzinom svetlosti. No, njihovi glasovi ne mogu da pobegnu od porekla, niti od predrasuda svoje vrste.
<BR>
<BR>&nbsp;&nbsp;&nbsp;&nbsp;&nbsp;Ti/ja sam ispitao ogroman raspon pristupa i prostora, (</EM>A <EM>). Ali ništa nisi našao!
<BR>&nbsp;&nbsp;&nbsp;&nbsp;&nbsp;Otkrio sam bogatstvo primatske kulture!
<BR>&nbsp;&nbsp;&nbsp;&nbsp;&nbsp;To ti nije bio zadatak, (</EM>A <EM>).
<BR>&nbsp;&nbsp;&nbsp;&nbsp;&nbsp;To dobro znam. Naši drevni podaci pokazuju da postoje posebni primati, nosioci poruka. Njih sam tražio. Ali teško ih je razlikovati od ovdašnjih hordi primata.
<BR>&nbsp;&nbsp;&nbsp;&nbsp;&nbsp;Toliko ih ima? Kriju se od nas?
<BR>&nbsp;&nbsp;&nbsp;&nbsp;&nbsp;Boje nas se - sasvim opravdano, mislim.
<BR>&nbsp;&nbsp;&nbsp;&nbsp;&nbsp;Traži te posebne nosioce poruke! Da se okonča sa tim.
<BR>&nbsp;&nbsp;&nbsp;&nbsp;&nbsp;Ovde su prostori neprebrojni.
<BR>&nbsp;&nbsp;&nbsp;&nbsp;&nbsp;Nastavi. Osiguraj minimum od tri genetska sloja koji su mi/nam potrebni.
<BR>&nbsp;&nbsp;&nbsp;&nbsp;&nbsp;Imamo osnovne biološke podatke najstarije generacije, 'dede'. Ali priroda šifrovane poruke zahteva tri generacije. Direktno biološko nasleđe.
<BR>&nbsp;&nbsp;&nbsp;&nbsp;&nbsp;Nasleđa kažu da mi/nam je potrebna puna analiza. To zahteva potpune i čitljive kopije.
<BR>&nbsp;&nbsp;&nbsp;&nbsp;&nbsp;Ne slažem se. Mogu da budu i mrtvi.
<BR>&nbsp;&nbsp;&nbsp;&nbsp;&nbsp;Pažljivo sam ispitivao sve skroz mrtve. Moje podjedinice su isto pažljive. Neću propustiti karakteristike određenog primata koga tražimo, onog najmlađeg. Poznajem ga.
<BR>&nbsp;&nbsp;&nbsp;&nbsp;&nbsp;Sa njihove planete?
<BR>&nbsp;&nbsp;&nbsp;&nbsp;&nbsp;Poslužio je pri osiguranju jedinke-oca kada sam hteo da ga zarobim.
<BR>&nbsp;&nbsp;&nbsp;&nbsp;&nbsp;Nadam se da ćeš biti uspešniji sada/ovde.
<BR>&nbsp;&nbsp;&nbsp;&nbsp;&nbsp;Ti/mi nestajemo iz tvog/našeg vidnog polja. Da li Klin oštećuje?
<BR>&nbsp;&nbsp;&nbsp;&nbsp;&nbsp;Odredio sam ovdašnje promene, ali postoji neobično osećanje u pozadini. Još nešto vreba u ovdašnjim prolazima.
<BR>&nbsp;&nbsp;&nbsp;&nbsp;&nbsp;Šta to? Imam/imamo izveštaje od ranijih jedinica poslatih u Klin. Uvek su nestajale bez traga.
<BR>&nbsp;&nbsp;&nbsp;&nbsp;&nbsp;Ne znam kako da opišem. Slabo, drhtavo prisustvo tik van mojih polja. Ali ne može se lokalizovati.
<BR>&nbsp;&nbsp;&nbsp;&nbsp;&nbsp;Odjek.
<BR>&nbsp;&nbsp;&nbsp;&nbsp;&nbsp;Mislim da nije. Dolazi odasvud, ali ne ponavlja ono što ja emitujem. Nelagodno se osećam.
<BR>&nbsp;&nbsp;&nbsp;&nbsp;&nbsp;Smiri reakcije. Seti se da ti/mi deluješ za sve nas/mene.
<BR>&nbsp;&nbsp;&nbsp;&nbsp;&nbsp;Ovo nije vreme za oklevanje.
<BR>&nbsp;&nbsp;&nbsp;&nbsp;&nbsp;Pobij ih sve ako možeš. Treba okončati taj problem.
<BR>&nbsp;&nbsp;&nbsp;&nbsp;&nbsp;Skroz sam ubio mnoge. Moji faktori su prezasićeni. Kakvo bogatstvo saznanja i uživanja!
<BR>&nbsp;&nbsp;&nbsp;&nbsp;&nbsp;Zaboravi to tvoje/naše naopako osećanje lepote! Još nikad nije tako snažna jedinica prodrla tako duboko u Klin. Upoznaj ih, da. Onda okončaj sa tim parazitima u njihovoj poslednjoj jazbini.
<BR>&nbsp;&nbsp;&nbsp;&nbsp;&nbsp;Istrebi ih!
<BR>&nbsp;&nbsp;&nbsp;&nbsp;&nbsp;Pokoravam se.
</P></TD></TR></TABLE>
<P class="next">
<A HREF=p40.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
