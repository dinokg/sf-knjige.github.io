<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H2>Post-scriptum: TO BE AND NOT TO BE
<P>&nbsp;&nbsp;&nbsp;&nbsp;&nbsp;Pročitali ste reč KRAJ pre nekoliko trenutaka. Pre petnaest godina sam je napisao. Pa ipak...
<BR>&nbsp;&nbsp;&nbsp;&nbsp;&nbsp;Pa ipak, za Pjera Sen-Menua neće biti kraja. Razmislite: on je ubio svog pretka pre no što je ovaj imao vremena da se oženi i da ima decu. Znači on nestaje, tako je. On ne postoji, on nikad nije postojao. Nikad nije postojao Pjer Sen-Menu.
<BR>&nbsp;&nbsp;&nbsp;&nbsp;&nbsp;Dobro...
<BR>&nbsp;&nbsp;&nbsp;&nbsp;&nbsp;Ali ako Sen-Menu ne postoji, ako nikad nije postojao, on nije mogao ubiti svog pretka!...
<BR>&nbsp;&nbsp;&nbsp;&nbsp;&nbsp;Dakle, njegov predak je normalno proživeo svoj život, oženio se, imao dece, koja su imala decu, koja su imala decu...
<BR>&nbsp;&nbsp;&nbsp;&nbsp;&nbsp;I jednog dana rođen je Pjer Sen-Menu živeo je rastao, sreo Esejona, istražio sto hiljaditu godinu, hteo je da ubije Bonapartu... i ubio svog pretka...
<BR>&nbsp;&nbsp;&nbsp;&nbsp;&nbsp;Dobro...
<BR>&nbsp;&nbsp;&nbsp;&nbsp;&nbsp;Ubio je svog pretka?
<BR>&nbsp;&nbsp;&nbsp;&nbsp;&nbsp;Znači on ne postoji
<BR>&nbsp;&nbsp;&nbsp;&nbsp;&nbsp;Znači nije ubio svog pretka.
<BR>&nbsp;&nbsp;&nbsp;&nbsp;&nbsp;Znači postoji.
<BR>&nbsp;&nbsp;&nbsp;&nbsp;&nbsp;Znači ubio je svog pretka.
<BR>&nbsp;&nbsp;&nbsp;&nbsp;&nbsp;Znači on ne postoji .
<BR>&nbsp;&nbsp;&nbsp;&nbsp;&nbsp;Stanite! Otrgnite se od vrtoglavice, razmislite!
<BR>&nbsp;&nbsp;&nbsp;&nbsp;&nbsp;Ne, to nije vrtlog života i smrti jedan trenutak i beskrajni nastavak dveju suprotnih sudbina. Ne, nije to da Sen-Menu, naizmenično postoji i ne postoji. To je istovremeno. Njegove dve sudbine ili bolje rečeno i njegova sudbina i njegova ne-sudbina su istovremene. Počev od trenutka kad je ubio svog pretka, Sen-Menu ne postoji i istovremeno postoji, jer ako nije postojao nije mogao ubiti, i tim samim, on postoji i ubija.
<BR>&nbsp;&nbsp;&nbsp;&nbsp;&nbsp;Biti ili ne biti, pitao se Hamlet. Biti i ne biti, odgovara Sen-Menu.
<BR>&nbsp;&nbsp;&nbsp;&nbsp;&nbsp;Ne bez prestravljenosti, niti bez griže savesti, posmatram strahovitu avanturu u koju sam gurnuo tog visokog bledog momka. On je živeo u meni duge mesece intimnije nego fetus sa svojom majkom. Ja sam ga rodio u bolu a hiljade ljudi ga je videlo da živi i dela. I vi ga dobro poznajete. Vi poznajete njegova osećanja, njegove ambicije, njegove stidljivosti, njegove griže savesti. Vi biste mogli žmureći napraviti njegov portret. On je vaš prijatelj. On je moje dete. A eto, ostavio nas je da bi otišao... Otišao, gde? Da ne bi otišao, gde? Da bi postao, ili ne bi postao, šta?
<BR>&nbsp;&nbsp;&nbsp;&nbsp;&nbsp;Ne znam šta da vam kažem. Nemoguće mi je zamisliti njegovo stanje. Za naš ljudski razum ograničen, kljast, samo 'ili' Hamletovo je uhvatljivo. To je, avaj, već dovoljno strepnje. Zbog Sen-Menuovog 'i' gubimo ravnotežu. Mi smo na samoj ivici našeg razumnog univerzuma. Korak više, reč više i to je početak ambisa, logika besmislice i prikazana očiglednost mogućnosti nemogućnog.
<BR>&nbsp;&nbsp;&nbsp;&nbsp;&nbsp;Tu je Sen-Menu. I on nije tu. Istovremeno živ i neživ, crn i beo na istoj strani, težak i lak istom težinom, otišao pre no što je došao...
<BR>&nbsp;&nbsp;&nbsp;&nbsp;&nbsp;Nikakva metafora ne može nam pomoći. Njegovu osobinu postojanja ne možemo upoznati. Možda bi veoma neodređenu sliku mogli imati jedino veliki fizičari našeg doba, stručnjaci za deliće od kojih se sastoji atom. Jer sve što oni znaju o tim delićima, sve čemu ih je naučila nepobitna logika matematike, jeste da svakog trenutka oni nisu ni negde ni nigde - ni ovde, ni tamo, niti na drugom mestu - niti nigde niti svugde...
<BR>&nbsp;&nbsp;&nbsp;&nbsp;&nbsp;Pa ipak, upravo ti neverovatni delići, koji se vrte oko ništavila, predstavljaju hartiju ove knjige i vašu ruku koja je drži i vaše oko koje je gleda i vaš mozak koji se uznemiruje... Uznemiravajući, prestrašujući, lutajući delići vašeg tela... Oni nikad nisu na svom mestu i ipak nikad na drugom. Između njih nema ničeg, a tamo gde su oni, nema ničeg.
<BR>&nbsp;&nbsp;&nbsp;&nbsp;&nbsp;Pa onda, vi, ko ste vi?
<BR>&nbsp;&nbsp;&nbsp;&nbsp;&nbsp;Biti i ne biti, to je pitanje. Sem ako to nije odgovor...
<BR>
<BR>&nbsp;&nbsp;&nbsp;&nbsp;&nbsp;R. B.
<BR>&nbsp;&nbsp;&nbsp;&nbsp;&nbsp;Mart 1958.
</P></TD></TR></TABLE>
</CENTER>
</BODY>
</HTML>
