<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>6.
<P>&nbsp;&nbsp;&nbsp;&nbsp;&nbsp;Razbudila ga je kucnjava u vrata njegove sobe. On doviknu: "Evo! Dolazim."
<BR>&nbsp;&nbsp;&nbsp;&nbsp;&nbsp;To su oni, pomisli.
<BR>&nbsp;&nbsp;&nbsp;&nbsp;&nbsp;On skoči. Na pola puta do vrata, postide se svojih crnih nogu, vrati se do kreveta i navuče čarape. Cvokotao je zubima od uzbuđenja i hladnoće. Skide jedno ćebe, uvi se u njega i otrča da otvori.
<BR>&nbsp;&nbsp;&nbsp;&nbsp;&nbsp;"Gospodin Sen-Menu?" upita jedan prijatan glas.
<BR>&nbsp;&nbsp;&nbsp;&nbsp;&nbsp;Sebi do pojasa ugleda službenu kapu i crven nosić jednog malog raznosača telegrama.
<BR>&nbsp;&nbsp;&nbsp;&nbsp;&nbsp;"Da, to sam ja."
<BR>&nbsp;&nbsp;&nbsp;&nbsp;&nbsp;"Izvolite, gospodine!"
<BR>&nbsp;&nbsp;&nbsp;&nbsp;&nbsp;U rukavici bez prstiju dečak mu pruži hitnu pošiljku, okrete se u mestu i sjuri niz stepenice pevajući neku pesmicu...
<BR>&nbsp;&nbsp;&nbsp;&nbsp;&nbsp;Sen-Menu ču glas svoje stanodavke koja ga je grdila u prolazu. Ruke su mu drhtale. Na pošiljki je bila pošiljaočeva adresa: Noel Esejon, Ulica Rasin 7, Pariz (XVI).
<BR>
<BR>&nbsp;&nbsp;&nbsp;&nbsp;&nbsp;Dragi moj prijatelju,
<BR>&nbsp;&nbsp;&nbsp;&nbsp;&nbsp;Evo nas vernih na sastanku. Čekamo vas na ručak.
<BR>&nbsp;&nbsp;&nbsp;&nbsp;&nbsp;Vaš odani
<BR>
<BR>&nbsp;&nbsp;&nbsp;&nbsp;&nbsp;Noel Esejon
<BR>
<BR>&nbsp;&nbsp;&nbsp;&nbsp;&nbsp;"Pa, dragi moj susede, nadam se da su to dobre vesti."
<BR>&nbsp;&nbsp;&nbsp;&nbsp;&nbsp;Kad je čuo da ga neko zove, Pjer shvati da je ostao na pragu svoje sobe. On zatvori svoja vrata mrmljajući: "Hvala, hvala." Pramenovi blede kose padali su mu preko očiju.
<BR>&nbsp;&nbsp;&nbsp;&nbsp;&nbsp;G. Mišle sleže ramenima i siđe na doručak. G. Mišle, nesrećni arhitekt je u pedesetoj godini izgubio svu svoju klijentelu i gotovoo celu imovinu. On je stanovao u ovoj nameštenoj sobi na bulevaru Sen-Žak, jer se na drugoj strani bulevara izdizala jedna od zgrada rađena prema njegovim planovima. Neka vrsta planinskog letnjikovca sa kulama i malim zvonicima, okružena sa metar i po nečeg što je ličilo na vrt, ukleštena između jednog skladišta za nameštaj i skladišta za ugalj. Sa prozora njegove sobe, iznad metroa, g. Mišle je mogao da čitav dan posmatra svoje remek-delo. Ostala mu je samo ta sreća. Godine i nedaće su ga smežurale. Njegova konfekcijska odela izgledala su prevelika za njega. Njegov sivi šešir koji je prelazio u prljavu mrku boju padao mu je do ušiju. Lice mu je izgubilo svaku boju. Čak i njegove oči bile su neke neodređene boje, kao one lokve kojima se blatnjavo dno vidi kroz nekoliko sunčanih odsjaja. G. Mišleovi brkovi u njegovoj mladosti mora biti da su izgledali trijumfalno. Sad su bili obeshrabreni i uporedo padali do gornjih uglova usta, do rđavo obrijane brade. Ona je na krajevima bila seda i boje opuška duž cele usne.
<BR>&nbsp;&nbsp;&nbsp;&nbsp;&nbsp;Da bi se osvetio zlobi sudbine, g. Mišle je svakom pričao priču svojih nedaća. On se hvatao za stanare u zgradi, za prolaznike malo raspoložene da bi saslušali njegove prve rečenice. Počeo je da se teši svako jutro kod posetilaca male pivnice u kojoj je pio svoju narodnu kafu.
<BR>&nbsp;&nbsp;&nbsp;&nbsp;&nbsp;Stizao je nestrpljiv, pre no što se razdani kad je aparat za kuvanje kafe počinjao da pišti a vlasnik zevao, ređajući na šanku čaše u kojima su kašičice zveckale. Ponovo je zatekao iste zimogrožljive radnike koji će otići jednim od prvih metroa. Njegov gabarden se, pored šanka, uvlačio među njihove otrcane kapute i među njihove plave kombinezone. Vodoinstalater mu dodade sud koji štrca saharin i udari ga šakom po leđima upitavši ga 'da li stvari bolje stoje?' Tad bi g. Mišle počeo da govori o svim nesrećama. Ponekad bi ga neki neučtivko prekinuo: "Znamo tu tvoju priču." Čak i ako mu ništa ne bi govorili, nisu ga slušali. Puštali bi ga da priča. Oni su razgovarali o ratu. Svako je znao kako će se završiti.
</P></TD></TR></TABLE>
<P class="next">
<A HREF=p8.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
