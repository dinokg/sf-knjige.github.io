<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>DOPUNITI STANDARDNI MODEL DO RUBA ČAŠE
<P>&nbsp;&nbsp;&nbsp;&nbsp;&nbsp;Do početka godine 1992. snimljeno je nekoliko desetina hiljada W čestica na UA-1, UA-2 i kod novog momka u družini, u detektorskoj zgradi CDF pri Fermilabovom Tevatronu. Sada je znano da masa W iznosi oko 79,31 GeV. Nekih dva miliona Z<SUP>0</SUP> prikupljeno je u CERN-ovoj 'ze-nula fabrici', LEP-u, elektronskom akceleratoru čiji je obim dvadeset sedam kilometara. Izmereno je da masa Z<SUP>0</SUP> iznosi 91,175 GeV.
<BR>&nbsp;&nbsp;&nbsp;&nbsp;&nbsp;Neki akceleratori se tako pretvore u fabrike čestica. Prve takve fabrike - u Los Alamosu, Vankuveru i Cirihu - proizvodile su pione. Kanada sad sprema izgradnju fabrike kaona. Španija želi fabriku tau-šarma. Postoje tri-četiri predloga za fabrike kvarka dno (lepote). Dok ovo pišem, u godini 1992, CERN-ova Z<SUP>0</SUP> fabrika hukće punom snagom. U SLAC-u se sprema jedan manji Z<SUP>0</SUP> projekat koji bi trebalo nazvati pre dućan ili butik nego fabrika.
<BR>&nbsp;&nbsp;&nbsp;&nbsp;&nbsp;Šta će nam fabrike? U njima proizvodni proces može da se proučava veoma podrobno. Osim toga, kod mnogih čestica, a naročito kod onih masivnijih, ima mnogo načina raspadanja. Želimo da pribavimo po nekoliko hiljada uzoraka za svaki od tih načina. U slučaju masivne čestice Z<SUP>0</SUP>, postoji ogroman broj mogućnosti, a proučavanjem svih njih naučićemo mnogo o slaboj i elektroslaboj sili. Čovek uči i iz onoga što se uopšte ne pojavljuje. Na primer, ako bi masa kvarka vrh bila manja od pola mase Z<SUP>0</SUP>, onda bismo hteli-ne hteli morali da gledamo i raspade Z<SUP>0</SUP> <font FACE="Symbol">®</font> kvark vrh + kvark antivrh. Ovo znači da bi se Z<SUP>0</SUP> mogao raspasti, mada retko, u mezon sagrađen od kvarka vrh koji bi bio 'privezan' za kvark antivrh. Naravno, mnogo je veća verovatnoća da će se Z<SUP>0</SUP> raspasti u par elektron-pozitron ili muon-antimuon, kao što smo objasnili. Uspeh koji je teorija postigla u objašnjavanju tih parova ohrabruje nas da verujemo da je i raspad Z<SUP>0</SUP> u kvark vrh i kvark antivrh predvidiv. Znači, ako proizvedemo dovoljno Z<SUP>0</SUP>, onda, po verovatnoćama kvantne teorije, treba da vidimo bar neki dokaz i za postojanje kvarka vrh. Pa ipak, među tolikim milionima proizvedenih Z<SUP>0</SUP> čestica, u CERN-u, Fermilabu i drugde, ne nađe se baš nijedan takav raspad. Ovo nam govori nešto važno o kvarku vrh. Kaže nam da njegova masa mora biti veća od polovine mase Z<SUP>0</SUP>. Eto zašto Z<SUP>0</SUP> ne uspeva da proizvede par vrh/antivrh kvark.
</TD></TR></TABLE>
<P class="next">
<A HREF=p151.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
