<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>MODEL STANDARDNI, GODINA 1980.
<P>&nbsp;&nbsp;&nbsp;&nbsp;&nbsp;Na samom početku te decenije među teoretičarima je vladalo poprilično zadovoljstvo postignutim. Standardni model se čvrsto namestio na presto i sedi: model koji je devičanski čisti rezime tri veka fizike čestica. Sedi, ali izaziva eksperimentatore, koji samo treba da 'popune još neke praznine'. Čestice W<SUP>+</SUP>, W<SUP>-</SUP> i Z<SUP>0</SUP> još neopažene, a ni kvark vrh nije opažen. Ni tau neutrino; za njega je potreban opit sa tri neutrina, neki takvi opiti su i predloženi, ali pripreme bi bile dozlaboga zapetljane, a izgledi za uspeh mali. Zato ti opiti nisu ni odobreni. Opiti sa naelektrisanim tau leptonom snažno nagoveštavaju da tau neutrino mora postojati.
<BR>&nbsp;&nbsp;&nbsp;&nbsp;&nbsp;Na svim mašinama u toku su istraživanja usmerena ka kvarku vrh: i na elektron-pozitron kolajderima, i na 'protonkama'. U Japanu se gradi mašina koja će se zvati Tristan (kakav naziv - Tristan; postoji li neka duboka veza između japanske kulture i tevtonske mitologije?). Tristan će biti e<SUP>+</SUP> e<SUP>-</SUP> mašina koja će moći da proizvede i česticu 'kvark vrh plus kvark antivrh' (t t) ukoliko masa kvarka vrh nije veća od 35 GeV, a to bi značilo sedam puta teža od kvarka dno (koji je kvarku vrh rođak, samo sa drugačijim ukusom, a ima masu od 5 GeV). A, zapravo, taj opit, i sve što se u tom pogledu očekuje od Tristana, unapred je osuđeno na propast. Kvark vrh je težak.
</TD></TR></TABLE>
<P class="next">
<A HREF=p144.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
